<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">20</a> : <a href="bibleversenav1_20.xhtml">1 - 18</a></p>
<p id="p161" data-pid="161" class="p161 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Nuko Aburahamu yimura ikambi avuye ng’aho, aja mu gihugu ca Negebu maze aba hagati y’i Kadeshi n’i Shuri yongera aba i Gerari ari kavamahanga. <span id="chapter20_verse2"></span><strong><sup>2 </sup></strong>Kandi Aburahamu yaza aravuga ku vyerekeye Sara umugore wiwe ati: “Ni mushikanje.” Nuko Abimeleki umwami wa Gerari atuma kuzana Sara. <span id="chapter20_verse3"></span><strong><sup>3 </sup></strong>Mu nyuma Imana iza kuri Abimeleki mu ndoto mw’ijoro, imubwira iti: “Ehe urapfuye kubera umugore watwaye, kuko ari umugore w’uwundi mugabo.” <span id="chapter20_verse4"></span><strong><sup>4 </sup></strong>Ariko Abimeleki ntiyari yamwegereye. <span id="page35" class="pageNum" data-no="35" data-before-text="35"></span>Ku bw’ivyo avuga ati: “Yehova, mbega wokwica ihanga rigororotse vy’ukuri? <span id="chapter20_verse5"></span><strong><sup>5 </sup></strong>None ntiyambwiye ati: ‘Ni mushikanje’? Kandi uno na we, ntiyavuze ati: ‘Ni musazanje’? Ivyo nabigize mu kugororoka kw’umutima wanje kandi mbigirana ugutungana kw’ibiganza vyanje.” <span id="chapter20_verse6"></span><strong><sup>6 </sup></strong>Nuko Imana y’ukuri imubwira muri nya ndoto iti: “Na jewe namenye ko ivyo wabigize mu kugororoka kw’umutima wawe, vyongeye ni jewe kandi nariko ngutangira ngo ntuncumureko. Ico ni co catumye ntakwemerera kumukorako. <span id="chapter20_verse7"></span><strong><sup>7 </sup></strong>Mugabo ubu rero nusubize umugore w’uwo mugabo, kuko uwo mugabo ari umuhanuzi, na we azotakamba ku bwawe, ubandanye kubaho. Mugabo nutamusubiza, umenye ko uzopfa ata kabuza, mwe n’abawe bose.”</p>
<p id="p162" data-pid="162" class="p162 sb"><span id="chapter20_verse8"></span><strong><sup>8 </sup></strong>Nuko Abimeleki avyuka kare mu gitondo, ahamagara abasuku biwe bose, avugira ivyo bintu vyose mu matwi yabo. Nya bantu baratinya cane. <span id="chapter20_verse9"></span><strong><sup>9 </sup></strong>Maze Abimeleki ahamagara Aburahamu, amubwira ati: “Wadukoreye ibiki, kandi nagukoreye igicumuro ki, muko uzana kuri jewe no ku bwami bwanje igicumuro gikomeye? Wankoreye ibintu bitari bikwiye gukorwa.” <span id="chapter20_verse10"></span><strong><sup>10 </sup></strong>Abimeleki yongera kubwira Aburahamu ati: “Washaka gushika ku ki mu gukora ico kintu?” <span id="chapter20_verse11"></span><strong><sup>11 </sup></strong>Aburahamu na we avuga ati: “Ni uko nibwiye nti: ‘Ni ukuri nta gutinya Imana kuri aha hantu, kandi ntibazobura kunyica kubera umugore wanje.’ <span id="chapter20_verse12"></span><strong><sup>12 </sup></strong>Bisubiye, ni mushikanje vy’ukuri, umukobwa wa dawe, uretse ko atari umukobwa wa mawe; kandi yacitse umugore wanje. <span id="chapter20_verse13"></span><strong><sup>13 </sup></strong>Nuko, igihe Imana yatuma nyerēra mvuye mu nzu ya dawe, naramubwiye rero nti: ‘Ubu ni bwo buntu bwuzuye urukundo wongirira: Ahantu hose tuzoshika uzovuge ku binyerekeye uti: “Ni musazanje.”’”</p>
<p id="p163" data-pid="163" class="p163 sb"><span id="chapter20_verse14"></span><strong><sup>14 </sup></strong>Inyuma y’ivyo Abimeleki afata intama n’inka n’abasuku n’abasukukazi abiha Aburahamu, yongera amusubiza Sara umugore wiwe. <span id="chapter20_verse15"></span><strong><sup>15 </sup></strong>Vyongeye Abimeleki avuga ati: “Ehe igihugu canje kiri imbere yawe. Nube aho ubona ko ari heza mu maso yawe.” <span id="chapter20_verse16"></span><strong><sup>16 </sup></strong>Abwira Sara na we ati: “Ehe mpaye koko musazawe ibice igihumbi vy’amahera y’ifeza. Ni ivyo kwereka abari kumwe nawe bose n’umuntu wese ko uri intungane<span id="footnotesource33"></span><a epub:type="noteref" href="#footnote33">*</a>, kandi urakuweko iceyi.” <span id="chapter20_verse17"></span><strong><sup>17 </sup></strong>Nuko Aburahamu atangura gutakambira Imana y’ukuri; maze Imana ikiza Abimeleki n’umugore wiwe n’abashumbakazi biwe, baraheza batangura kuvyara abana. <span id="chapter20_verse18"></span><strong><sup>18 </sup></strong>Kuko Yehova yari yarugaye aradadira ibitereko vyose vy’ab’inzu ya Abimeleki kubera Sara umugore wa Aburahamu.</p>
<div class="groupFootnote"><aside epub:type="footnote"><div epub:type="footnote" id="footnote33"><p id="p495" data-pid="495"><a href="1001060402-split20.xhtml#footnotesource33">^ <span class="footnoteref">Ita. 20:16</span></a> Ijambo ku rindi ni “Ni ivyo kukubera igipfukisho c’amaso.” “Igipfukisho c’amaso” ni imvugo ncakagani y’igiheburayo isigura ukwemeza mu buryo buhuje n’amategeko yuko izina ry’umugore ritariko iceyi, akaba rero akuweko icagirizo mu maso y’abandi.</p></div></aside>
</div>
</body>
</html>
