<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">26</a> : <a href="bibleversenav1_26.xhtml">1 - 35</a></p>
<p id="p206" data-pid="206" class="p206 sb"><span id="chapter26"></span><span id="chapter26_verse1"></span><span class="w_ch"><strong>26 </strong></span>Nuko haduka ikigoyi mu gihugu, uretse ca kigoyi ca mbere caba mu misi ya Aburahamu, ku buryo Izahaki agenda yerekeza i Gerari kwa Abimeleki, umwami w’Abafilisitiya. <span id="chapter26_verse2"></span><strong><sup>2 </sup></strong>Maze Yehova aramubonekera, avuga ati: “Ntumanuke mu Misiri. Nucumbike mu gihugu nkwereka. <span id="chapter26_verse3"></span><strong><sup>3 </sup></strong>Nube muri iki gihugu uri kavamahanga, nanje nzogumana nawe nteko nguhezagire, kuko wewe n’uruvyaro rwawe nzobaha ibi bihugu vyose, kandi nzoshitsa indahiro narahiye Aburahamu so; <span id="chapter26_verse4"></span><strong><sup>4 </sup></strong>‘Nzogwiza uruvyaro rwawe nk’inyenyeri zo mu majuru, kandi nzoha uruvyaro rwawe ibi bihugu vyose; kandi biciye ku ruvyaro rwawe amahanga yose yo kw’isi azokwihesha koko umuhezagiro,’ <span id="chapter26_verse5"></span><strong><sup>5 </sup></strong>kuko Aburahamu yumvirije ijwi ryanje kandi akabandanya gushitsa ivyo nasavye, amategeko yanje, ivyagezwe vyanje, n’amabwirizwa yanje.” <span id="chapter26_verse6"></span><strong><sup>6 </sup></strong>Izahaki abandanya rero kuba i Gerari.</p>
<p id="p207" data-pid="207" class="p207 sb"><span id="chapter26_verse7"></span><strong><sup>7 </sup></strong>Nuko abagabo b’aho hantu baguma babaza ivy’umugore wiwe, na we akavuga ati: “Ni mushikanje.” Kuko yatinya kuvuga ngo: “Ni umugore wanje,” yibwira ati: “Abagabo b’aha hantu bonyica kubera Rebeka,” kuko yari ateye igomwe. <span id="chapter26_verse8"></span><strong><sup>8 </sup></strong>Nuko, ariko aramara imisi ng’aho, hashika ibi: Abimeleki umwami w’Abafilisitiya yariko ararabira mw’idirisha yongera yitegereza, maze abona Izahaki ariko ariryohera hamwe na Rebeka umugore wiwe. <span id="chapter26_verse9"></span><strong><sup>9 </sup></strong>Ako kanya Abimeleki ahamagara Izahaki maze avuga ati: “Bwa bundi ni umugore wawe! Kubera iki none wavuze ngo: ‘Ni mushikanje’?” Izahaki na we amubwira ati: “Nabivuze ku gutinya ko nopfa kubera we.” <span id="chapter26_verse10"></span><strong><sup>10 </sup></strong>Mugabo Abimeleki abandanya ati: “Ibi wadukoreye ni ibiki? Hari hasigaye gato umwe mu bantu akaryamana koko n’umugore wawe, kandi wari kuba utumye twagirwa n’icaha!” <span id="chapter26_verse11"></span><strong><sup>11 </sup></strong>Maze Abimeleki ategeka abantu bose ati: “Uwo wese azokora kuri uyu mugabo n’umugore wiwe ntazobura kwicwa!”</p>
<p id="p208" data-pid="208" class="p208 sb"><span id="chapter26_verse12"></span><strong><sup>12 </sup></strong>Mu nyuma Izahaki atangura kubiba imbuto muri ico gihugu, muri uwo mwaka aronka ingero ijana ku ngero imwimwe, kuko Yehova yamuhezagira. <span id="chapter26_verse13"></span><strong><sup>13 </sup></strong>Ku bw’ivyo rero nya mugabo aba uwuhambaye kandi agenda arushiriza gutera imbere no kuba uwuhambaye, gushika abaye uwuhambaye rwose. <span id="chapter26_verse14"></span><strong><sup>14 </sup></strong>Maze arahava agira imikuku y’intama n’amasho y’inka n’umugwi munini w’abasuku, ku buryo Abafilisitiya batangura kumugirira agashari.</p>
<p id="p209" data-pid="209" class="p209 sb"><span id="chapter26_verse15"></span><strong><sup>15 </sup></strong>Nayo amariba yose abasuku ba se bari barimvye mu misi ya Aburahamu se wiwe, ano Abafilisitiya barayazibira: baza barayuzuzamwo ivu ryumye. <span id="chapter26_verse16"></span><strong><sup>16 </sup></strong>Amaherezo Abimeleki abwira Izahaki ati: <span id="page46" class="pageNum" data-no="46" data-before-text="46"></span>“Genda uve mu kibano cacu, kuko usigaye uhambaye rwose kuturuta.” <span id="chapter26_verse17"></span><strong><sup>17 </sup></strong>Izahaki ava rero ng’aho maze ashinga ikambi mu mwonga wa Gerari, abayo. <span id="chapter26_verse18"></span><strong><sup>18 </sup></strong>Nuko Izahaki asubira kwimba ya mariba y’amazi bari barimvye mu misi ya Aburahamu se wiwe mugabo Abafilisitiya bakayazibira inyuma y’urupfu rwa Aburahamu; asubira kuyita ya mazina nyene se wiwe yari yarayise.</p>
<p id="p210" data-pid="210" class="p210 sb"><span id="chapter26_verse19"></span><strong><sup>19 </sup></strong>Abasuku ba Izahaki babandanya kwimba muri nya mwonga, bahasanga iriba ry’amazi meza. <span id="chapter26_verse20"></span><strong><sup>20 </sup></strong>Nuko abungere b’i Gerari baja mu vyo gutongana n’abungere ba Izahaki, bavuga bati: “Ayo mazi ni ayacu!” Ku bw’ivyo iryo riba aryita Eseki, kuko bari bagiye impari na we. <span id="chapter26_verse21"></span><strong><sup>21 </sup></strong>Bimba irindi riba, maze baja mu vyo kuritonganira na ryo nyene. Ku bw’ivyo aryita Sitina. <span id="chapter26_verse22"></span><strong><sup>22 </sup></strong>Mu nyuma ava ng’aho hanyuma yimba irindi riba, mugabo ntibaritonganira. Ku bw’ivyo aryita Rehoboti maze avuga ati: “Ni kubera ko ubu Yehova yaduhaye ikibanza cagutse rwose kandi agatuma turondoka mw’isi.”</p>
<p id="p211" data-pid="211" class="p211 sb"><span id="chapter26_verse23"></span><strong><sup>23 </sup></strong>Maze araduga avuye ng’aho aja i Beyeri-sheba. <span id="chapter26_verse24"></span><strong><sup>24 </sup></strong>Nuko Yehova aramubonekera muri iryo joro, avuga ati: “Ndi Imana ya Aburahamu so. Ntutinye, kuko ndi kumwe nawe, kandi nzoguhezagira nongere ngwize uruvyaro rwawe kubera Aburahamu umusavyi wanje.” <span id="chapter26_verse25"></span><strong><sup>25 </sup></strong>Nuko Izahaki yubaka igicaniro ng’aho, yambaza izina rya Yehova kandi ahashinga ihema ryiwe, maze abasuku biwe batangura kuhimba iriba.</p>
<p id="p212" data-pid="212" class="p212 sb"><span id="chapter26_verse26"></span><strong><sup>26 </sup></strong>Mu nyuma Abimeleki aza kuri we avuye i Gerari, ari kumwe na Ahuzati umugenzi somambike wiwe na Fikoli umukuru w’ingabo ziwe. <span id="chapter26_verse27"></span><strong><sup>27 </sup></strong>Nuko Izahaki ababwira ati: “Kubera iki mwaje iwanje kandi mwebwe ubwanyu mwaranyanse mukandungika nkava mu kibano canyu?” <span id="chapter26_verse28"></span><strong><sup>28 </sup></strong>Na bo bavuga bati: “Twabonye neza yuko Yehova yabanye nawe. Ku bw’ivyo twavuze duti: ‘Turakwinginze, indahiro y’ikibwirizwa gushitswa ibe hagati yacu, hagati yacu nawe, kandi tugirane isezerano nawe, <span id="chapter26_verse29"></span><strong><sup>29 </sup></strong>yuko utazodukorera ikibi na kimwe, nk’uko nyene tutagukozeko kandi tukagukorera iciza gusa, tukakurungika amahoro. Ubu uri uwahezagiwe na Yehova.’” <span id="chapter26_verse30"></span><strong><sup>30 </sup></strong>Maze abategurira inzimano bararya, baranywa. <span id="chapter26_verse31"></span><strong><sup>31 </sup></strong>Umusi ukurikira mu gitondo bavyuka kare maze bahana indahiro. Inyuma y’ivyo Izahaki arabarungika, bava iwe amahoro.</p>
<p id="p213" data-pid="213" class="p213 sb"><span id="chapter26_verse32"></span><strong><sup>32 </sup></strong>Nuko kuri uwo musi abasuku ba Izahaki baza kumumenyesha ivyerekeye iriba bari bimvye, bamubwira bati: “Twaronse amazi!” <span id="chapter26_verse33"></span><strong><sup>33 </sup></strong>Aryita rero Shiba. Ni co gituma izina ry’ico gisagara ari Beyeri-sheba, gushika n’uyu musi.</p>
<p id="p214" data-pid="214" class="p214 sb"><span id="chapter26_verse34"></span><strong><sup>34 </sup></strong>Nuko Esawu ashikana imyaka mirongo ine. Maze yabira Yudita umukobwa wa Beyeri Umuheti be na Basemati umukobwa wa Eloni Umuheti. <span id="chapter26_verse35"></span><strong><sup>35 </sup></strong>Batuntuza umutima wa Izahaki na Rebeka.</p>
</body>
</html>
