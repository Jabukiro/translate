<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">27</a> : <a href="bibleversenav1_27.xhtml">1 - 46</a></p>
<p id="p215" data-pid="215" class="p215 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>Nuko Izahaki amaze gusaza, n’amaso yiwe akaba yarimwo ivyijiji ku buryo adashobora kubona, ahamagara Esawu umuhungu wiwe mukuru, amubwira ati: “Mwananje!” <span id="page47" class="pageNum" data-no="47" data-before-text="47"></span>Na we ati: “Ndi hano!” <span id="chapter27_verse2"></span><strong><sup>2 </sup></strong>Arabandanya ati: “Ehe ubu ndashaje. Sinzi umusi nzopfirako. <span id="chapter27_verse3"></span><strong><sup>3 </sup></strong>Ubu rero, ndakwinginze ufate ibikoresho vyawe, umutana wawe n’umuheto wawe, uje mw’ishamba umpigire akanyama k’ishamba. <span id="chapter27_verse4"></span><strong><sup>4 </sup></strong>Maze untegurire imfungurwa zinovera, nka zimwe nkunda cane, uheze uzinzanire, hanyuma, aaa, ndye, kugira ndaguhezagire imbere y’uko mpfa.”</p>
<p id="p216" data-pid="216" class="p216 sb"><span id="chapter27_verse5"></span><strong><sup>5 </sup></strong>Mugabo Rebeka yariko arumviriza igihe Izahaki yavugana na Esawu umuhungu wiwe. Nuko Esawu arasohoka aja mw’ishamba guhiga akanyama k’ishamba ngo akazane. <span id="chapter27_verse6"></span><strong><sup>6 </sup></strong>Maze Rebeka abwira Yakobo umuhungu wiwe ati: “Ehe mpejeje kwumva so abwira Esawu mwene wanyu ngo: <span id="chapter27_verse7"></span><strong><sup>7 </sup></strong>‘Nzanira akanyama k’ishamba maze untegurire imfungurwa zinovera, hanyuma, aaa, ndye, kugira ndaguhezagire imbere ya Yehova ntarapfa.’ <span id="chapter27_verse8"></span><strong><sup>8 </sup></strong>Ubu rero mwananje, niwumvirize ijwi ryanje mu vyo ngutegeka. <span id="chapter27_verse9"></span><strong><sup>9 </sup></strong>Ndakwinginze ugende mu busho undonderere imyagazi y’impene ibiri imeze neza, kugira ndayiteguriremwo so wawe imfungurwa zinovera, nka zimwe akunda cane. <span id="chapter27_verse10"></span><strong><sup>10 </sup></strong>Nawe uzizanire so wawe, azirye, kugira aguhezagire imbere y’uko apfa.”</p>
<p id="p217" data-pid="217" class="p217 sb"><span id="chapter27_verse11"></span><strong><sup>11 </sup></strong>Yakobo abwira Rebeka nyina wiwe ati: “Mugabo Esawu mwene wacu ni umugabo afise ubwoya, nanje nkaba ndi umugabo w’umubiri unyerera. <span id="chapter27_verse12"></span><strong><sup>12 </sup></strong>Bite none dawe niyankorakora? Nzoba nihaye agatwengo mu maso yiwe, nikwegere umuvumo mu kibanza c’umuhezagiro.” <span id="chapter27_verse13"></span><strong><sup>13 </sup></strong>Nuko nyina amubwira ati: “Umuvumo wovumwe abe ari jewe ujako, mwananje. Kimwe gusa niwumvirize ijwi ryanje maze ugende, uyindonderere.” <span id="chapter27_verse14"></span><strong><sup>14 </sup></strong>Nuko rero aragenda, arayirondera hanyuma ayizanira nyina wiwe, maze nyina wiwe ategura imfungurwa zinovera nk’izo se yakunda cane. <span id="chapter27_verse15"></span><strong><sup>15 </sup></strong>Inyuma y’ivyo Rebeka afata impuzu za Esawu umuhungu wiwe mukuru, impuzu nziza kuruta izindi yari afise mu nzu, azambika Yakobo umuhungu wiwe mutoyi. <span id="chapter27_verse16"></span><strong><sup>16 </sup></strong>Nuko inshato za ya myagazi y’impene azishira ku maboko yiwe no ku gice kitariko umushatsi c’izosi ryiwe. <span id="chapter27_verse17"></span><strong><sup>17 </sup></strong>Maze ashira mu kuboko kwa Yakobo umuhungu wiwe nya mfungurwa zinovera n’umukate yari yateguye.</p>
<p id="p218" data-pid="218" class="p218 sb"><span id="chapter27_verse18"></span><strong><sup>18 </sup></strong>Yinjira iyo se ari maze avuga ati: “Da!” Na we ati: “Ndi hano! Uri nde ga mwananje?” <span id="chapter27_verse19"></span><strong><sup>19 </sup></strong>Yakobo abwira se wiwe ati: “Ndi Esawu imfura yawe. Nakoze nk’uko wambwiye. Ndakwinginze uvyuke. Niwicare maze urye ku kanyama kanje k’ishamba, kugira umpezagire.” <span id="chapter27_verse20"></span><strong><sup>20 </sup></strong>Nuko Izahaki abwira umuhungu wiwe ati: “Bigenze gute ngo ukaronke ningoga gutyo ga mwananje?” Na we ati: “Ni kubera ko Yehova Imana yawe yatumye gahura nanje.” <span id="chapter27_verse21"></span><strong><sup>21 </sup></strong>Maze Izahaki abwira Yakobo ati: “Ndakwinginze wegere kugira ndagukorakore mwananje, menye nimba uri vy’ukuri umuhungu wanje Esawu canke utari we.” <span id="chapter27_verse22"></span><strong><sup>22 </sup></strong>Yakobo yegera rero Izahaki se wiwe, maze uno atangura kumukorakora, avuga ati: “Ijwi ni irya Yakobo, mugabo amaboko ni aya Esawu.” <span id="chapter27_verse23"></span><strong><sup>23 </sup></strong>Ntiyamumenya, <span id="page48" class="pageNum" data-no="48" data-before-text="48"></span>kuko amaboko yiwe yariko ubwoya nk’amaboko ya Esawu mwene wabo. Nuko aramuhezagira.</p>
<p id="p219" data-pid="219" class="p219 sb"><span id="chapter27_verse24"></span><strong><sup>24 </sup></strong>Hanyuma avuga ati: “Uri umuhungu wanje Esawu vy’ukuri?” Na we ati: “Ndi we.” <span id="chapter27_verse25"></span><strong><sup>25 </sup></strong>Maze avuga ati: “Bizane hafi yanje kugira ndye ku kanyama k’ishamba k’umuhungu wanje, kugira ndaguhezagire.” Nuko abizana hafi yiwe na we atangura kurya, amuzanira n’umuvinyu atangura kunywa. <span id="chapter27_verse26"></span><strong><sup>26 </sup></strong>Maze Izahaki se wiwe amubwira ati: “Ndakwinginze wegere, unsome mwananje.” <span id="chapter27_verse27"></span><strong><sup>27 </sup></strong>Aregera rero maze aramusoma, amotēra akamoto k’impuzu ziwe. Nuko atangura kumuhezagira no kuvuga ati:</p>
<p id="p220" data-pid="220" class="p220 sb">“Raba, akamoto k’umuhungu wanje kameze nk’akamoto k’ishamba Yehova yahezagiye. <span id="chapter27_verse28"></span><strong><sup>28 </sup></strong>Imana y’ukuri iguhe urume rwo mu majuru n’ivu rimera ry’isi n’intete nyinshi be n’umuvinyu mushasha. <span id="chapter27_verse29"></span><strong><sup>29 </sup></strong>Ibisata vy’abantu nibigukorere n’imiryango y’amahanga ikwunamire. Nucike shebuja wa bene wanyu, abana ba nyoko wawe bakwunamire. Uwo mu bakuvuma wese avumwe, uwo mu baguhezagira wese na we ahezagirwe.”</p>
<p id="p221" data-pid="221" class="p221 sb"><span id="chapter27_verse30"></span><strong><sup>30 </sup></strong>Nuko Izahaki akirangiza guhezagira Yakobo, egome, Yakobo akimara gusohoka avuye mu maso ya Izahaki se wiwe, Esawu mwene wabo aragaruka avuye guhiga. <span id="chapter27_verse31"></span><strong><sup>31 </sup></strong>Na we nyene atangura gutegura imfungurwa zinovera. Maze azizanira se wiwe, amubwira ati: “Dawe navyuke arye ku kanyama k’ishamba k’umuhungu wiwe, kugira ampezagire.” <span id="chapter27_verse32"></span><strong><sup>32 </sup></strong>Izahaki se wiwe aca amubwira ati: “Uri nde?” Na we ati: “Ndi umuhungu wawe, imfura yawe Esawu.” <span id="chapter27_verse33"></span><strong><sup>33 </sup></strong>Izahaki aca atangura kudegedwa, arajugumira birenze, aca avuga ati: “Ni nde none yahize akanyama k’ishamba agaheza akaza akanzaniye, nkarya ku kintu cose imbere y’uko winjira kandi nkamuhezagira? Kandi azoba uwuhezagiwe!”</p>
<p id="p222" data-pid="222" class="p222 sb"><span id="chapter27_verse34"></span><strong><sup>34 </sup></strong>Esawu yumvise amajambo ya se wiwe, atangura kuboroga n’ijwi rirenga n’intuntu nyinshi cane, abwira se wiwe ati: “Mpezagira na jewe nyene, da!” <span id="chapter27_verse35"></span><strong><sup>35 </sup></strong>Mugabo avuga ati: “Mwene wanyu yazananye uruhendo kugira aronke umuhezagiro wari ukugenewe.” <span id="chapter27_verse36"></span><strong><sup>36 </sup></strong>Na we avuga ati: “Si co gituma none yitwa Yakobo, kuko andengereye kabiri kose? Uburenganzira bwanje bw’imfura aramaze kubutwara, none ehe ubu na ho antwaye umuhezagiro!” Yongerako ati: “Nta muhezagiro none wambikiye?” <span id="chapter27_verse37"></span><strong><sup>37 </sup></strong>Mugabo mu kwishura Esawu, Izahaki abandanya ati: “Ehe namugenye kuba shobuja, kandi bene wabo bose nabamuhaye ngo bamubere abasuku, kandi intete n’umuvinyu mushasha nabitanze ngo bimubesheho, none ikindi nogukorera ni igiki ga mwananje?”</p>
<p id="p223" data-pid="223" class="p223 sb"><span id="chapter27_verse38"></span><strong><sup>38 </sup></strong>Maze Esawu abwira se wiwe ati: “None ufise umuhezagiro umwe gusa ga da? Mpezagira na jewe nyene da!” Nuko Esawu ashira ijwi hejuru araturikisha ararira. <span id="chapter27_verse39"></span><strong><sup>39 </sup></strong>Maze Izahaki se wiwe amwishura ati:</p>
<p id="p224" data-pid="224" class="p224 sb">“Ehe uzoba kure y’ivu rimera ry’isi, no kure y’ikime co mu majuru hejuru. <span id="chapter27_verse40"></span><strong><sup>40 </sup></strong>Uzobeshwaho n’inkota yawe, kandi <span id="page49" class="pageNum" data-no="49" data-before-text="49"></span>uzokorera mwene wanyu. Mugabo, niwatangura kwinyugutura, uzovuna koko ingǒgo<span id="footnotesource36"></span><a epub:type="noteref" href="#footnote36">*</a> yiwe ikuve kw’izosi.”</p>
<p id="p225" data-pid="225" class="p225 sb"><span id="chapter27_verse41"></span><strong><sup>41 </sup></strong>Ariko Esawu abikira akazikira Yakobo kubera umuhezagiro se wiwe yari yamuhezagiye, kandi Esawu aguma avuga mu mutima wiwe ati: “Imisi y’ikiringo co kugandarira dawe iriko iregereza. Inyuma y’aho, nzokwica Yakobo mwene wacu.” <span id="chapter27_verse42"></span><strong><sup>42 </sup></strong>Aho Rebeka abwiriwe amajambo ya Esawu umuhungu wiwe mukuru, aca atuma guhamagara Yakobo umuhungu wiwe mutoyi maze amubwira ati: “Ehe Esawu mwene wanyu ariko ahiga kukwihora<span id="footnotesource37"></span><a epub:type="noteref" href="#footnote37">*</a>, ngo akwice. <span id="chapter27_verse43"></span><strong><sup>43 </sup></strong>Ubu rero mwananje, umviriza ijwi ryanje uhaguruke, uhungire kwa Labani musazanje i Harani. <span id="chapter27_verse44"></span><strong><sup>44 </sup></strong>Kandi uze ubane na we igitigiri kanaka c’imisi gushika ubushangashirwe bwa mwene wanyu buhwamye, <span id="chapter27_verse45"></span><strong><sup>45 </sup></strong>gushika ishavu rya mwene wanyu rivuye kuri wewe kandi yibagiye ivyo wamukoreye. Nanje sinzobura gutuma kugukurayo. Kubera iki mwempi nobaburira umusi umwe?”</p>
<p id="p226" data-pid="226" class="p226 sb"><span id="chapter27_verse46"></span><strong><sup>46 </sup></strong>Inyuma y’ivyo Rebeka aguma abwira Izahaki ati: “Ndamaze kuzinukwa ubu buzima bwanje kubera abakobwa ba Heti. Yakobo yoramuka arondereye umugore mu bakobwa ba Heti nk’aba, mu bakobwa bo mu gihugu, ubuzima bwoba bumariye iki?”</p>
<div class="groupFootnote"><aside epub:type="footnote"><div epub:type="footnote" id="footnote36"><p id="p498" data-pid="498"><a href="1001060402-split27.xhtml#footnotesource36">^ <span class="footnoteref">Ita. 27:40</span></a> Raba <a href="1001060600.xhtml#pos7217">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote37"><p id="p499" data-pid="499"><a href="1001060402-split27.xhtml#footnotesource37">^ <span class="footnoteref">Ita. 27:42</span></a> Ijambo ku rindi ni “ariko arihoza ku bikwerekeye.”</p></div></aside>
</div>
</body>
</html>
