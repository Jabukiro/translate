<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">4</a> : <a href="bibleversenav1_4.xhtml">1 - 26</a></p>
<p id="p29" data-pid="29" class="p29 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Adamu rero aryamana na Eva umugore wiwe, maze uno aribungenga. Mu nyuma yibaruka Kayini, avuga ati: “Mvyaye umuhungu mfashijwe na Yehova.” <span id="chapter4_verse2"></span><strong><sup>2 </sup></strong>Mu nyuma yongera kwibaruka, avyara mwene wabo Abeli.</p>
<p id="p30" data-pid="30" class="p30 sb">Abeli aba umwungere w’intama, mugabo Kayini aba umurimyi w’ubutaka. <span id="chapter4_verse3"></span><strong><sup>3 </sup></strong>Hashize igihe kanaka, Kayini atangura kuzana ivyamwa bimwebimwe vy’ubutaka ngo bibe ishikanwa kuri Yehova. <span id="chapter4_verse4"></span><strong><sup>4 </sup></strong>Mugabo Abeli, na we nyene azana ivy’uburiza bimwebimwe vyo mu busho bwiwe, mbere n’ibihimba vyavyo binuze. Yehova araba ryiza Abeli n’ishikanwa ryiwe, <span id="chapter4_verse5"></span><strong><sup>5 </sup></strong>ariko ntiyaraba ryiza namba Kayini n’ishikanwa ryiwe. Maze Kayini ararungura n’ishavu ryinshi, mu maso hiwe hatangura kwiraburanirwa. <span id="chapter4_verse6"></span><strong><sup>6 </sup></strong>Yehova aca abwira Kayini ati: “Ni kubera iki urunguye n’ishavu, kandi ni kubera iki mu maso hawe hiraburaniwe? <span id="chapter4_verse7"></span><strong><sup>7 </sup></strong>Niwahindukira ugakora iciza, ntuzoshirwa hejuru? Mugabo nutahindukira ngo ukore iciza, hari igicumuro kibunze ku bwinjiriro, kandi ni wewe gihahamiye; mbega wewe uzokirusha inguvu?”</p>
<p id="p31" data-pid="31" class="p31 sb"><span id="chapter4_verse8"></span><strong><sup>8 </sup></strong>Inyuma y’ivyo Kayini abwira Abeli mwene wabo ati: “Tugende mu gahinga.” Nuko bari mu gahinga, Kayini agurukira kuri Abeli mwene wabo, aramwica. <span id="chapter4_verse9"></span><strong><sup>9 </sup></strong>Mu nyuma Yehova abwira Kayini ati: “Abeli mwene wanyu ari hehe?” Na we avuga ati: “Sindabizi. Mbaye umurinzi wa mwene wacu?” <span id="page14" class="pageNum" data-no="14" data-before-text="14"></span><span id="chapter4_verse10"></span><strong><sup>10 </sup></strong>Kuri ivyo avuga ati: “Wakoze iki? Umviriza! Amaraso ya mwene wanyu ariko asemererera mu butaka antakambira. <span id="chapter4_verse11"></span><strong><sup>11 </sup></strong>Ubu rero uravumwe, uromowe kuri ubwo butaka bwasamitse akanwa kabwo ngo bwakire amaraso ya mwene wanyu yasheshwe n’ukuboko kwawe. <span id="chapter4_verse12"></span><strong><sup>12 </sup></strong>Niwarima ubutaka, ntibuzoguha umwimbu<span id="footnotesource12"></span><a epub:type="noteref" href="#footnote12">*</a> wabwo. Uzocika inyererezi n’impunzi mw’isi.” <span id="chapter4_verse13"></span><strong><sup>13 </sup></strong>Kayini na we abwira Yehova ati: “Igihano mpawe ku bw’ikosa ni kinini rwose ku buryo kigoye kwikorera. <span id="chapter4_verse14"></span><strong><sup>14 </sup></strong>Ehe uyu musi uranyirukanye koko kuri ubu butaka, kandi mu maso hawe nzohahishwa; nzocika inyererezi n’impunzi kw’isi, kandi nta nkeka uwuzombona wese azonyica.” <span id="chapter4_verse15"></span><strong><sup>15 </sup></strong>Mugabo Yehova amubwira ati: “Ku bw’ico, uwo wese azokwica Kayini azobihorwa incuro indwi.”</p>
<p id="p32" data-pid="32" class="p32 sb">Yehova ashiriraho Kayini ikimenyetso kugira ngo uwo wese amubonye ntamwice. <span id="chapter4_verse16"></span><strong><sup>16 </sup></strong>Kayini aca aragenda ava imbere ya Yehova, aba mu gihugu c’Ukuba Impunzi mu buseruko bwa Edeni.</p>
<p id="p33" data-pid="33" class="p33 sb"><span id="chapter4_verse17"></span><strong><sup>17 </sup></strong>Inyuma y’aho, Kayini aryamana n’umugore wiwe, uno aribungenga hanyuma avyara Henoki. Maze atangura kwubaka igisagara, araheza yita ico gisagara izina ry’umuhungu wiwe Henoki. <span id="chapter4_verse18"></span><strong><sup>18 </sup></strong>Mu nyuma Henoki avyara Iradi. Maze Iradi avyara Mehuyayeli, Mehuyayeli avyara Metushayeli, Metushayeli na we avyara Lameki.</p>
<p id="p34" data-pid="34" class="p34 sb"><span id="chapter4_verse19"></span><strong><sup>19 </sup></strong>Nuko Lameki yiyabirira abagore babiri. Uwa mbere yitwa Ada, uwugira kabiri na we akitwa Zila. <span id="chapter4_verse20"></span><strong><sup>20 </sup></strong>Mu nyuma Ada yibaruka Yabali. Uno ni we yatanguje ivyo kuba mu mahema no kworora ibitungwa. <span id="chapter4_verse21"></span><strong><sup>21 </sup></strong>Mwene wabo yitwa Yubali. Uno ni we yatanguje ivyo kuvuza inanga n’umwironge. <span id="chapter4_verse22"></span><strong><sup>22 </sup></strong>Zila na we yibaruka Tubali-kayini, umucuzi w’ubwoko bwose bw’igikoresho c’umujumpu n’ic’icuma. Mushiki wa Tubali-kayini yari Nayama. <span id="chapter4_verse23"></span><strong><sup>23 </sup></strong>Ku bw’ivyo rero Lameki atunganiriza aya majambo abagore biwe Ada na Zila:</p>
<p id="p35" data-pid="35" class="p35 sp">“Umve ijwi ryanje, yemwe bagore ba Lameki;</p><p data-pid="35" class="p35 sz">Tege ugutwi ijambo ryanje:</p><p data-pid="35" class="p35 sz">Narishe umugabo kuko yankomerekeje,</p><p data-pid="35" class="p35 sz">Egome, narishe umusore kuko yankubise.</p>
<p id="p36" data-pid="36" class="p36 sl"><span id="chapter4_verse24"></span><strong><sup>24 </sup></strong>Nimba Kayini abwirizwa guhorwa incuro indwi,</p><p data-pid="36" class="p36 sz">Lameki rero ni incuro mirongo irindwi be n’indwi.”</p>
<p id="p37" data-pid="37" class="p37 sb"><span id="chapter4_verse25"></span><strong><sup>25 </sup></strong>Adamu yongera kuryamana n’umugore wiwe, araheza yibaruka umuhungu maze amwita Seti, kuko, nk’uko yavuze: “Imana yangeneye urundi ruvyaro<span id="footnotesource13"></span><a epub:type="noteref" href="#footnote13">*</a> mu kibanza ca Abeli, kuko Kayini yamwishe.” <span id="chapter4_verse26"></span><strong><sup>26 </sup></strong>Kuri Seti na ho nyene havuka umuhungu maze amwita Enoshi. Ico gihe hatangura ivy’ukwambaza izina rya Yehova<span id="footnotesource14"></span><a epub:type="noteref" href="#footnote14">*</a>.</p>
<div class="groupFootnote"><aside epub:type="footnote"><div epub:type="footnote" id="footnote12"><p id="p474" data-pid="474"><a href="1001060402-split4.xhtml#footnotesource12">^ <span class="footnoteref">Ita. 4:12</span></a> Ijambo ku rindi ni “ububasha.”</p></div></aside>
<aside epub:type="footnote"><div epub:type="footnote" id="footnote13"><p id="p475" data-pid="475"><a href="1001060402-split4.xhtml#footnotesource13">^ <span class="footnoteref">Ita. 4:25</span></a> Ijambo ku rindi ni “urubuto.”</p></div></aside>
<aside epub:type="footnote"><div epub:type="footnote" id="footnote14"><p id="p476" data-pid="476"><a href="1001060402-split4.xhtml#footnotesource14">^ <span class="footnoteref">Ita. 4:26</span></a> Canke, “abantu batangura gucafuza izina rya Yehova.”</p></div></aside>
</div>
</body>
</html>
