<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 40</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">40</a> : <a href="bibleversenav1_40.xhtml">1 - 23</a></p>
<p id="p344" data-pid="344" class="p344 sb"><span id="chapter40"></span><span id="chapter40_verse1"></span><span class="w_ch"><strong>40 </strong></span>Inyuma y’ivyo, uwuhereza ibinyobwa umwami wa Misiri be n’uwukora igikorwa co kwotsa bacumura ku mukama wabo umwami wa Misiri. <span id="chapter40_verse2"></span><strong><sup>2 </sup></strong>Farawo arākarira abo bakozi biwe babiri, umukuru w’abahereza ibinyobwa n’umukuru w’abakora igikorwa co kwotsa. <span id="chapter40_verse3"></span><strong><sup>3 </sup></strong>Abashira rero mw’ibohero ry’inzu y’umukuru w’abacungera ubuzima, mu nzu y’ibohero, hamwe Yozefu yari abohewe. <span id="chapter40_verse4"></span><strong><sup>4 </sup></strong>Maze nya mukuru w’abacungera ubuzima ashinga Yozefu kuba hafi yabo kugira abakorere; baguma mw’ibohero imisi kanaka.</p>
<p id="p345" data-pid="345" class="p345 sb"><span id="chapter40_verse5"></span><strong><sup>5 </sup></strong>Nuko bompi barota indoto mw’ijoro rimwe, umwe wese indoto yiwe, indoto yose ikagira insobanuro yayo, wa wundi ahereza ibinyobwa n’umwe akora igikorwa co kwotsa begukira umwami wa Misiri bari imbohe mu nzu y’ibohero. <span id="chapter40_verse6"></span><strong><sup>6 </sup></strong>Mu gitondo, Yozefu yinjiye iyo bari akababona, erega, ehe bari bajonjogoye. <span id="chapter40_verse7"></span><strong><sup>7 </sup></strong>Nuko atangura kubaza nya bakozi ba Farawo bari kumwe na we mw’ibohero ry’inzu ya shebuja ati: “Kubera iki mwijiriwe mu maso uno musi?” <span id="chapter40_verse8"></span><strong><sup>8 </sup></strong>Na bo bamubwira bati: “Twarose indoto, kandi nta musobanuzi ari kumwe natwe.” Nuko Yozefu ababwira ati: “None ugusobanura si ukw’Imana? Ndabinginze mubinyiganire.”</p>
<p id="p346" data-pid="346" class="p346 sb"><span id="chapter40_verse9"></span><strong><sup>9 </sup></strong>Maze umukuru w’abahereza ibinyobwa yiganira indoto yiwe Yozefu, amubwira ati: “Mu ndoto yanje, erega, ehe hari umuzabibu imbere yanje. <span id="chapter40_verse10"></span><strong><sup>10 </sup></strong>Kuri nya muzabibu hari udushami dutatu, kandi wasa n’uwuriko urazana iminago. Amashurwe yawo arasokoroka. Inzabibu zo ku misoko yawo zirasha. <span id="chapter40_verse11"></span><strong><sup>11 </sup></strong>Igikombe ca Farawo cari mu kuboko kwanje, maze mfata nya nzabibu ndazikanyira mu gikombe ca Farawo. Inyuma y’ivyo nshira nya gikombe mu kiganza ca Farawo.” <span id="chapter40_verse12"></span><strong><sup>12 </sup></strong>Nuko Yozefu amubwira ati: “Ng’iyi insobanuro yayo: Utwo dushami dutatu ni imisi itatu. <span id="chapter40_verse13"></span><strong><sup>13 </sup></strong>Mu misi itatu uhereye ubu Farawo azoduza umutwe wawe, agusubize koko mw’ibanga ryawe; nawe ata gukeka <span id="page71" class="pageNum" data-no="71" data-before-text="71"></span>uzoshira igikombe ca Farawo mu kiganza ciwe, nk’uko wahora ubigira igihe wakora igikorwa co kumuhereza ibinyobwa. <span id="chapter40_verse14"></span><strong><sup>14 </sup></strong>Yamara rero, uze unyibuke nivyamara kukugendera neza, kandi ndakwinginze uze ungirire ubuntu bwuzuye urukundo, ubwire ivyanje Farawo, unkuze muri iyi nzu. <span id="chapter40_verse15"></span><strong><sup>15 </sup></strong>Kuko nanyurujwe vy’ukuri nkuwe mu gihugu c’Abaheburayo; kandi no ng’aha nta kintu na kimwe nakoze cotumye banshira muri iki cobo c’ibohero.”</p>
<p id="p347" data-pid="347" class="p347 sb"><span id="chapter40_verse16"></span><strong><sup>16 </sup></strong>Umukuru w’abakora igikorwa co kwotsa abonye ko yasobanuye ikintu ciza, na we abwira Yozefu ati: “Nanje narose, mbona ku mutwe wanje hari ibisimbo bitatu vy’umukate wera; <span id="chapter40_verse17"></span><strong><sup>17 </sup></strong>mu gisimbo co hejuru ya vyose hari ubwoko bwose bw’ibiribwa vya Farawo, ivyakozwe n’uwukora igikorwa co kwotsa, kandi hari ibiguruka vyariko bibirya bibikura mu gisimbo hejuru y’umutwe wanje.” <span id="chapter40_verse18"></span><strong><sup>18 </sup></strong>Nuko Yozefu arishura, avuga ati: “Ng’iyi insobanuro yavyo: Ivyo bisimbo bitatu ni imisi itatu. <span id="chapter40_verse19"></span><strong><sup>19 </sup></strong>Mu misi itatu uhereye ubu Farawo azoduza umutwe wawe awukuye kuri wewe, akumanike koko ku mugogo w’igiti; ibiguruka bizorya inyama zo ku mubiri wawe.”</p>
<p id="p348" data-pid="348" class="p348 sb"><span id="chapter40_verse20"></span><strong><sup>20 </sup></strong>Kandi umusi ugira gatatu wari umusi w’ivuka rya Farawo, maze atereka inzimano abasuku biwe bose yongera aduza umutwe wa wa mukuru w’abahereza ibinyobwa n’umutwe wa wa mukuru w’abakora igikorwa co kwotsa, hagati mu basuku biwe. <span id="chapter40_verse21"></span><strong><sup>21 </sup></strong>Asubiza rero uwo mukuru w’abahereza ibinyobwa mu gikorwa ciwe co guhereza ibinyobwa, abandanya gushira igikombe mu kiganza ca Farawo. <span id="chapter40_verse22"></span><strong><sup>22 </sup></strong>Mugabo uwo mukuru w’abakora igikorwa co kwotsa aramumanika, nk’uko Yozefu yari yabasobanuriye. <span id="chapter40_verse23"></span><strong><sup>23 </sup></strong>Ariko uwo mukuru w’abahereza ibinyobwa ntiyibuka Yozefu; aramwibagira.</p>
</body>
</html>
