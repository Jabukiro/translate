<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 41</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">41</a> : <a href="bibleversenav1_41.xhtml">1 - 57</a></p>
<p id="p349" data-pid="349" class="p349 sb"><span id="chapter41"></span><span id="chapter41_verse1"></span><span class="w_ch"><strong>41 </strong></span>Nuko haheze imyaka ibiri yuzuye, Farawo ararota ahagaze iruhande y’uruzi Nili. <span id="chapter41_verse2"></span><strong><sup>2 </sup></strong>Maze abona inka indwi zisa neza kandi zidoshe ziriko ziduga ziva mu ruzi Nili, zitangura kurisha ubwatsi bwa Nili. <span id="chapter41_verse3"></span><strong><sup>3 </sup></strong>Abona n’izindi nka indwi zariko ziduga mu nyuma yazo ziva mu ruzi Nili, zisa nabi kandi zonze, maze zihagarara iruhande ya za nka zidoshe ku nkombe y’uruzi Nili. <span id="chapter41_verse4"></span><strong><sup>4 </sup></strong>Maze za nka zisa nabi kandi zonze zirya za nka indwi zisa neza kandi zidoshe. Farawo aca arikangura.</p>
<p id="p350" data-pid="350" class="p350 sb"><span id="chapter41_verse5"></span><strong><sup>5 </sup></strong>Ariko asubira gusinzira, maze arota ubugira kabiri. Abona amahundo indwi y’intete ariko aduga ku gati kamwe, amahundo atotahaye kandi meza. <span id="chapter41_verse6"></span><strong><sup>6 </sup></strong>Abona n’amahundo indwi y’intete, yonze kandi yababuwe n’umuyaga wo mu buseruko, ariko akura mu nyuma zayo. <span id="chapter41_verse7"></span><strong><sup>7 </sup></strong>Maze ya mahundo y’intete yonze atangura kumira ya mahundo indwi y’intete atotahaye kandi yuzuye. Farawo aca arikangura, asanga zari indoto.</p>
<p id="p351" data-pid="351" class="p351 sb"><span id="chapter41_verse8"></span><strong><sup>8 </sup></strong>Mu gitondo ahagarika umutima. Atumako rero abaherezi b’abanyamageza bo mu Misiri bose, n’abantu b’inkerebutsi baho bose, maze Farawo abiganira indoto ziwe. Mugabo habura uwo kuzisobanurira Farawo.</p>
<p id="p352" data-pid="352" class="p352 sb"><span id="page72" class="pageNum" data-no="72" data-before-text="72"></span><span id="chapter41_verse9"></span><strong><sup>9 </sup></strong>Maze umukuru w’abahereza ibinyobwa abwira Farawo ati: “Ibicumuro vyanje ngira ndabivuge uno musi. <span id="chapter41_verse10"></span><strong><sup>10 </sup></strong>Farawo yari yashavuriye abasuku biwe. Yaciye anshira mw’ibohero ry’inzu y’umukuru w’abacungera ubuzima, jewe n’umukuru w’abakora igikorwa co kwotsa. <span id="chapter41_verse11"></span><strong><sup>11 </sup></strong>Inyuma y’ivyo, twe na we, twempi twararose indoto mw’ijoro rimwe. Twarose umwe wese indoto yiwe, indoto yose ikagira insobanuro yayo. <span id="chapter41_verse12"></span><strong><sup>12 </sup></strong>Ng’aho twari kumwe n’umusore umwe, Umuheburayo, umusuku w’umukuru w’abacungera ubuzima. Tumwiganiye indoto zacu, arazidusobanurira. Asobanurira umwe wese nk’uko indoto yiwe iri. <span id="chapter41_verse13"></span><strong><sup>13 </sup></strong>Uko nyene yari yabidusobanuriye ni ko vyabaye. Jewe yansubije mw’ibanga ryanje, ariko we aramumanika.”</p>
<p id="p353" data-pid="353" class="p353 sb"><span id="chapter41_verse14"></span><strong><sup>14 </sup></strong>Farawo atumako rero Yozefu, kugira bamuzane ningoga bamukuye mu cobo c’ibohero. Nuko arimosha yongera ahindura imitamana yiwe, araheza yinjira kwa Farawo. <span id="chapter41_verse15"></span><strong><sup>15 </sup></strong>Maze Farawo abwira Yozefu ati: “Narose indoto, mugabo nta wo kuyisobanura ariho. Jewe narumvise bivugwa ku bijanye nawe yuko ushobora kwumva indoto ukayisobanura.” <span id="chapter41_verse16"></span><strong><sup>16 </sup></strong>Yozefu yishura Farawo ati: “Si jewe nkwiye kwiyumvirwa! Imana ni yo iza kumenyesha ineza Farawo.”</p>
<p id="p354" data-pid="354" class="p354 sb"><span id="chapter41_verse17"></span><strong><sup>17 </sup></strong>Nuko Farawo yongera kubwira Yozefu ati: “Mu ndoto yanje, ehe nari mpagaze ku nkombe y’uruzi Nili. <span id="chapter41_verse18"></span><strong><sup>18 </sup></strong>Maze mbona inka indwi zidoshe kandi zisa neza zariko ziduga zivuye mu ruzi Nili, hanyuma zitangura kurisha mu bwatsi bwa Nili. <span id="chapter41_verse19"></span><strong><sup>19 </sup></strong>Mbona kandi izindi nka indwi zariko ziduga mu nyuma zazo, zimeze nabi, mbi cane kandi zonze. Sindabona inka zinganya ububi na zo mu gihugu cose ca Misiri. <span id="chapter41_verse20"></span><strong><sup>20 </sup></strong>Izo nka zinamvye kandi mbi zitangura kurya za nka indwi za mbere zidoshe. <span id="chapter41_verse21"></span><strong><sup>21 </sup></strong>Nuko zino zinjira mu nda zazo, yamara nta womenye ko zari zinjiye mu nda zazo, kuko zasa nabi nka mbere. Nca ndikangura.</p>
<p id="p355" data-pid="355" class="p355 sb"><span id="chapter41_verse22"></span><strong><sup>22 </sup></strong>“Inyuma y’ivyo ndabona mu ndoto yanje, kandi ehe amahundo indwi y’intete yariko aduga ku gati kamwe, amahundo yuzuye kandi meza. <span id="chapter41_verse23"></span><strong><sup>23 </sup></strong>Maze ehe amahundo indwi y’intete akabiranye, yonze, yababuwe n’umuyaga wo mu buseruko, yariko arakura mu nyuma zayo. <span id="chapter41_verse24"></span><strong><sup>24 </sup></strong>Nuko nya mahundo y’intete yonze atangura kumira ayo mahundo y’intete meza indwi. Navyiganiye rero abaherezi b’abanyamageza, mugabo ntihabonetse n’umwe abinsobanurira.”</p>
<p id="p356" data-pid="356" class="p356 sb"><span id="chapter41_verse25"></span><strong><sup>25 </sup></strong>Maze Yozefu abwira Farawo ati: “Indoto ya Farawo ni imwe gusa. Ico Imana y’ukuri igira ikore yakibwiye Farawo. <span id="chapter41_verse26"></span><strong><sup>26 </sup></strong>Izo nka indwi nziza ni imyaka indwi. N’ayo mahundo indwi y’intete meza ni imyaka indwi. Iyo ndoto ni imwe gusa. <span id="chapter41_verse27"></span><strong><sup>27 </sup></strong>Izo nka indwi zinamvye kandi mbi zaduze mu nyuma zazo ni imyaka indwi; nayo ayo mahundo indwi y’intete agaragara, yababuwe n’umuyaga wo mu buseruko, azoba imyaka indwi y’ikigoyi. <span id="chapter41_verse28"></span><strong><sup>28 </sup></strong>Iki ni co kintu nabwiye Farawo: Ico Imana y’ukuri igira ikore, yaceretse Farawo.</p>
<p id="p357" data-pid="357" class="p357 sb"><span id="chapter41_verse29"></span><strong><sup>29 </sup></strong>“Ehe hagira haze imyaka indwi y’umusesekara ukomeye <span id="page73" class="pageNum" data-no="73" data-before-text="73"></span>mu gihugu cose ca Misiri. <span id="chapter41_verse30"></span><strong><sup>30 </sup></strong>Mugabo imyaka indwi y’ikigoyi izoza mu nyuma zayo, kandi umusesekara wose wo mu gihugu ca Misiri uzokwibagirwa, ikigoyi kiyogeze koko igihugu. <span id="chapter41_verse31"></span><strong><sup>31 </sup></strong>Uwo musesekara uzoba wahora mu gihugu ntuzomenyekana kubera ico kigoyi co hanyuma, kuko kizoba vy’ukuri gikomeye cane. <span id="chapter41_verse32"></span><strong><sup>32 </sup></strong>Kandi kuba iyo ndoto yasubiriwemwo Farawo incuro zibiri, bisobanura ko ico kintu gishimangiwe n’Imana y’ukuri, kandi Imana y’ukuri iriko yihutira kugikora.</p>
<p id="p358" data-pid="358" class="p358 sb"><span id="chapter41_verse33"></span><strong><sup>33 </sup></strong>“Ubu rero Farawo narondere umugabo w’ubwenge kandi w’inkerebutsi, amushire ku gihugu ca Misiri. <span id="chapter41_verse34"></span><strong><sup>34 </sup></strong>Farawo nagire ico akoze agene abacungezi ku gihugu, kandi aze atore ikigira gatanu c’igihugu ca Misiri muri iyo myaka indwi y’umusesekara. <span id="chapter41_verse35"></span><strong><sup>35 </sup></strong>Kandi nibegeranye ivyo kurya vyose vy’iyo myaka myiza igira ize, bongere barundanye mu bisagara intete zo kurya, zigabwe na Farawo<span id="footnotesource58"></span><a epub:type="noteref" href="#footnote58">*</a>, kandi baze bazizigame. <span id="chapter41_verse36"></span><strong><sup>36 </sup></strong>Kandi ivyo vyo kurya bize bibe ivyo igihugu kizokoresha muri nya myaka indwi y’ikigoyi izoba mu gihugu ca Misiri, kugira igihugu ntikiyogezwe n’ikigoyi.”</p>
<p id="p359" data-pid="359" class="p359 sb"><span id="chapter41_verse37"></span><strong><sup>37 </sup></strong>Nuko ico kintu kiba ciza mu maso ya Farawo n’ay’abasuku biwe bose. <span id="chapter41_verse38"></span><strong><sup>38 </sup></strong>Farawo abwira rero abasuku biwe ati: “Hari uwundi muntu yoboneka ameze nk’uyu arimwo impwemu y’Imana?” <span id="chapter41_verse39"></span><strong><sup>39 </sup></strong>Hanyuma Farawo abwira Yozefu ati: “Ko Imana yatumye umenya ivyo vyose, nta muntu n’umwe ariho w’ubwenge kandi w’inkerebutsi nkawe. <span id="chapter41_verse40"></span><strong><sup>40 </sup></strong>Ni wewe uzogaba inzu yanje, kandi abantu banje bose bazokugamburukira baherezeko. Ku bijanye n’intebe y’ubwami gusa ni ho nzokuruta.” <span id="chapter41_verse41"></span><strong><sup>41 </sup></strong>Farawo yongera kubwira Yozefu ati: “Raba, ndagushinze kugaba igihugu cose ca Misiri.” <span id="chapter41_verse42"></span><strong><sup>42 </sup></strong>Farawo aca akura impeta y’ikidodo yiwe ku kuboko kwiwe, ayishira ku kuboko kwa Yozefu, amwambika impuzu z’ilino<span id="footnotesource59"></span><a epub:type="noteref" href="#footnote59">*</a> nziza yongera amwambika urunigi rw’inzahabu mw’izosi. <span id="chapter41_verse43"></span><strong><sup>43 </sup></strong>Vyongeye, amwuriza umukogote w’iteka ugira kabiri yari afise, kugira basemerere imbere yiwe ngo: <em>“Avreki!” </em>Ukwo ni ko yamushinze kugaba igihugu cose ca Misiri.</p>
<p id="p360" data-pid="360" class="p360 sb"><span id="chapter41_verse44"></span><strong><sup>44 </sup></strong>Farawo yongera kubwira Yozefu ati: “Ndi Farawo, mugabo udatanze uruhusha nta kizokorwa<span id="footnotesource60"></span><a epub:type="noteref" href="#footnote60">*</a> mu gihugu cose ca Misiri.” <span id="chapter41_verse45"></span><strong><sup>45 </sup></strong>Inyuma y’ivyo Farawo yita Yozefu izina Zafenati-paneya, yongera amuha Asenati umukobwa wa Potifera umuherezi w’i Oni ngo amubere umugore. Nuko Yozefu atangura kugendagenda mu gihugu ca Misiri. <span id="chapter41_verse46"></span><strong><sup>46 </sup></strong>Yozefu yari afise imyaka mirongo itatu igihe yahagarara imbere ya Farawo umwami wa Misiri.</p>
<p id="p361" data-pid="361" class="p361 sb">Nuko Yozefu arasohoka avuye imbere ya Farawo, agendagenda mu gihugu cose ca Misiri. <span id="chapter41_verse47"></span><strong><sup>47 </sup></strong>Muri ya myaka indwi y’umusesekara igihugu kibandanya kwimbuka <span id="page74" class="pageNum" data-no="74" data-before-text="74"></span>vyinshivyinshi. <span id="chapter41_verse48"></span><strong><sup>48 </sup></strong>Na we yaguma yegeranya ivyo kurya vyose vy’iyo myaka indwi yaje ku gihugu ca Misiri, agashira nya vyo kurya mu bisagara. Ivyo kurya vyo mu ndimiro yari hirya no hino y’igisagara yabishira hagati muri co. <span id="chapter41_verse49"></span><strong><sup>49 </sup></strong>Nuko Yozefu abandanya kurundanya intete nyinshi cane, nk’umusenyi w’ikiyaga, gushika amaherezo bahevye guharūra, kuko zitagira igitigiri.</p>
<p id="p362" data-pid="362" class="p362 sb"><span id="chapter41_verse50"></span><strong><sup>50 </sup></strong>Imbere y’uko umwaka w’ikigoyi ushika, Yozefu avyarirwa abahungu babiri, abo Asenati umukobwa wa Potifera umuherezi w’i Oni yamuvyariye. <span id="chapter41_verse51"></span><strong><sup>51 </sup></strong>Nuko Yozefu yita imfura Manase, kuko yavuga ati: “Imana yanyibagije ivyago vyanje vyose n’inzu ya dawe yose.” <span id="chapter41_verse52"></span><strong><sup>52 </sup></strong>Uwugira kabiri na we amwita Efurayimu, kuko yavuga ati: “Imana yatumye ndondokera mu gihugu c’uburushwa bwanje.”</p>
<p id="p363" data-pid="363" class="p363 sb"><span id="chapter41_verse53"></span><strong><sup>53 </sup></strong>Amaherezo ya myaka indwi y’umusesekara wari wabaye mu gihugu ca Misiri irahera, <span id="chapter41_verse54"></span><strong><sup>54 </sup></strong>ya myaka indwi y’ikigoyi na yo itangura kuza, nk’uko Yozefu yari yaravuze. Nuko nya kigoyi kiba mu bihugu vyose, mugabo mu gihugu cose ca Misiri hari umukate. <span id="chapter41_verse55"></span><strong><sup>55 </sup></strong>Amaherezo igihugu cose ca Misiri cicwa n’ikigoyi, abantu batangura kuririra Farawo basaba umukate. Maze Farawo abwira Abanyamisiri bose ati: “Nimugende kuri Yozefu. Ico ababwira cose mugikore.” <span id="chapter41_verse56"></span><strong><sup>56 </sup></strong>Kandi nya kigoyi carabica bigacika kw’isi yose. Yozefu atangura rero kwugurura ibigega vyose vy’intete vyari muri bo no kuzigurisha ku Banyamisiri, kuko ikigoyi cari kibangamiye rwose igihugu ca Misiri. <span id="chapter41_verse57"></span><strong><sup>57 </sup></strong>Vyongeye, abantu bo kw’isi yose baza mu Misiri kugura intete kuri Yozefu, kuko ikigoyi cari cacakiye isi yose bimwe bikomeye.</p>
<div class="groupFootnote"><aside epub:type="footnote"><div epub:type="footnote" id="footnote58"><p id="p520" data-pid="520"><a href="1001060402-split41.xhtml#footnotesource58">^ <span class="footnoteref">Ita. 41:35</span></a> Ijambo ku rindi ni “munsi y’ukuboko kwa Farawo.”</p></div></aside>
<aside epub:type="footnote"><div epub:type="footnote" id="footnote59"><p id="p521" data-pid="521"><a href="1001060402-split41.xhtml#footnotesource59">^ <span class="footnoteref">Ita. 41:42</span></a> Raba <a href="1001060600.xhtml#pos4846">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote60"><p id="p522" data-pid="522"><a href="1001060402-split41.xhtml#footnotesource60">^ <span class="footnoteref">Ita. 41:44</span></a> Ijambo ku rindi ni “nta mugabo azoduza ukuboko kwiwe canke ikirenge ciwe.”</p></div></aside>
</div>
</body>
</html>
