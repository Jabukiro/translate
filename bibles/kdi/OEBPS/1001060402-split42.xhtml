<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 42</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">42</a> : <a href="bibleversenav1_42.xhtml">1 - 38</a></p>
<p id="p364" data-pid="364" class="p364 sb"><span id="chapter42"></span><span id="chapter42_verse1"></span><span class="w_ch"><strong>42 </strong></span>Amaherezo Yakobo abona yuko hari intete mu Misiri. Maze Yakobo abwira abahungu biwe ati: “Kubera iki muguma murabana?” <span id="chapter42_verse2"></span><strong><sup>2 </sup></strong>Yongerako ati: “Ehe numvise yuko hari intete mu Misiri. Nimumanukeyo mutugurire intete, kugira tubandanye kubaho, ntidupfe.” <span id="chapter42_verse3"></span><strong><sup>3 </sup></strong>Nuko bene wabo na Yozefu cumi bamanuka kugura intete mu Misiri. <span id="chapter42_verse4"></span><strong><sup>4 </sup></strong>Ariko Benyamini mwene wabo na Yozefu, Yakobo ntiyamurungikana na bene wabo bandi, kuko yavuga ati: “Yohava ashikirwa n’isanganya ryica.”</p>
<p id="p365" data-pid="365" class="p365 sb"><span id="chapter42_verse5"></span><strong><sup>5 </sup></strong>Nuko bene Isirayeli bazanana n’abandi bari baje kugura intete, kuko hari ikigoyi mu gihugu ca Kanani. <span id="chapter42_verse6"></span><strong><sup>6 </sup></strong>Kandi Yozefu ni we yaganza igihugu. Ni we yagurisha intete ku bantu bose bo kw’isi. Bene wabo na Yozefu baraza, maze baramwunamira, mu maso habo hakora hasi. <span id="chapter42_verse7"></span><strong><sup>7 </sup></strong>Yozefu abonye bene wabo, aca arabamenya, mugabo ariyoberanya kuri bo. Arabakarira mu kubavugisha, ababwira ati: “Muva he?” Na bo bati: “Mu gihugu ca Kanani, kugira tugure ivyo kurya.”</p>
<p id="p366" data-pid="366" class="p366 sb"><span id="chapter42_verse8"></span><strong><sup>8 </sup></strong>Gutyo Yozefu amenya bene wabo, mugabo bo ntibamumenya. <span id="chapter42_verse9"></span><strong><sup>9 </sup></strong>Yozefu aca yibuka indoto yari yararose ku biberekeye; yongera ababwira ati: “Muri abatasi! Mwaje kuraba aho igihugu kigoyagoya!” <span id="chapter42_verse10"></span><strong><sup>10 </sup></strong>Maze bamubwira bati: “Oya mukama wanje, ahubwo abasuku bawe baje <span id="page75" class="pageNum" data-no="75" data-before-text="75"></span>kugura ivyo kurya. <span id="chapter42_verse11"></span><strong><sup>11 </sup></strong>Twese turi abahungu bavuka ku mugabo umwe. Turi abantu bagororotse. Abasuku bawe si abatasi.” <span id="chapter42_verse12"></span><strong><sup>12 </sup></strong>Mugabo ababwira ati: “Si vyo! Kuko mwaje kuraba aho igihugu kigoyagoya!” <span id="chapter42_verse13"></span><strong><sup>13 </sup></strong>Na bo bavuga bati: “Abasuku bawe tuvukana turi cumi na babiri. Turi abahungu bavuka ku mugabo umwe mu gihugu ca Kanani; kandi umuhererezi uno musi ari kumwe na data, uwundi na we ntakiriho.”</p>
<p id="p367" data-pid="367" class="p367 sb"><span id="chapter42_verse14"></span><strong><sup>14 </sup></strong>Ariko Yozefu ababwira ati: “Ni vyo nababwiye, nti: ‘Muri abatasi!’ <span id="chapter42_verse15"></span><strong><sup>15 </sup></strong>Iki ni co kizobageza. Ndahiye ukubaho kwa Farawo: ntimuzova ng’aha umuhererezi wanyu adashitse aha. <span id="chapter42_verse16"></span><strong><sup>16 </sup></strong>Rungika umwe muri mwebwe aje kuzana mwene wanyu, namwe musigare muboshwe, kugira amajambo yanyu agezwe, bimenyekane ko ivyo muvuga ari ukuri. Ahandiho, ndahiye ukubaho kwa Farawo: muri abatasi.” <span id="chapter42_verse17"></span><strong><sup>17 </sup></strong>Nuko abashira hamwe aho bacungirwa imisi itatu.</p>
<p id="p368" data-pid="368" class="p368 sb"><span id="chapter42_verse18"></span><strong><sup>18 </sup></strong>Hanyuma ku musi ugira gatatu, Yozefu ababwira ati: “Nimugenze mutya, mubone kuguma muri bazima. Ntinya Imana y’ukuri. <span id="chapter42_verse19"></span><strong><sup>19 </sup></strong>Nimba muri abantu bagororotse, umwe muri bene wanyu nasigare abohewe mu nzu mucungiwemwo, ariko mwebwe abasigaye mugende, mutware intete ku bw’ikigoyi kiri mu mazu yanyu. <span id="chapter42_verse20"></span><strong><sup>20 </sup></strong>Maze muzonzanire umuhererezi wanyu, kugira amajambo yanyu aboneke ko ari ayo kwizigirwa; namwe ntimuzopfa.” Nuko bakora kuno.</p>
<p id="p369" data-pid="369" class="p369 sb"><span id="chapter42_verse21"></span><strong><sup>21 </sup></strong>Batangura kubwirana bati: “Ni ukuri turi n’ikitwagira ku bijanye na mwene wacu, kuko twabonye amarushwa yiwe igihe yatakamba asaba ngo tumwumvire impuhwe, ariko ntitwumvirize. Ni co gituma aya marushwa adushikiye.” <span id="chapter42_verse22"></span><strong><sup>22 </sup></strong>Maze Rubeni arabishura ati: “Sinababwiye nti: ‘Ntimucumure kuri uwo mwana’? Mugabo ntimwanyumvirije. Ubu rero amaraso yiwe ng’ayo arishujwe.” <span id="chapter42_verse23"></span><strong><sup>23 </sup></strong>Ariko bo ntibari bazi ko Yozefu yariko aravyumva, kuko hari umusobanuzi hagati yabo. <span id="chapter42_verse24"></span><strong><sup>24 </sup></strong>Nuko yigira kure yabo, atangura kurira. Maze agaruka aho bari, avugana na bo; atora Simeyoni muri bo, amuboha babona. <span id="chapter42_verse25"></span><strong><sup>25 </sup></strong>Hanyuma Yozefu atanga itegeko, maze buzuza intete ivyo batekeramwo. Bategerezwa kandi gusubiza amahera ya nya bantu mu mupfuko w’umwumwe wese ukwiwe, no kubaha impamba y’urugendo. Babagirira kuno.</p>
<p id="p370" data-pid="370" class="p370 sb"><span id="chapter42_verse26"></span><strong><sup>26 </sup></strong>Nuko bashira intete zabo ku ndogobwa zabo, bafata inzira bava ng’aho. <span id="chapter42_verse27"></span><strong><sup>27 </sup></strong>Maze umwe yuguruye umupfuko wiwe kugira agaburire indogobwa yiwe bari ahantu h’uburaro, aza abona amahera yiwe, ari mu munwa w’isaho yiwe. <span id="chapter42_verse28"></span><strong><sup>28 </sup></strong>Aca abwira bene wabo ati: “Bansubije amahera yanje kandi ehe ng’aya ari mw’isaho yanje!” Maze imitima yabo iradendebuka, umwe wese ahindukira kuraba uwundi, bajugumira, bavuga bati: “Ibi ni ibiki Imana yadukoreye?”</p>
<p id="p371" data-pid="371" class="p371 sb"><span id="chapter42_verse29"></span><strong><sup>29 </sup></strong>Amaherezo bashika kwa Yakobo se mu gihugu ca Kanani, bamubwira ibintu vyose vyari vyabashikiye, bati: <span id="chapter42_verse30"></span><strong><sup>30 </sup></strong>“Umugabo aganza ico gihugu yaradukariye mu kutuvugisha, <span id="page76" class="pageNum" data-no="76" data-before-text="76"></span>kuko yadufashe nk’abantu batata igihugu. <span id="chapter42_verse31"></span><strong><sup>31 </sup></strong>Mugabo twamubwiye duti: ‘Turi abantu bagororotse. Ntituri abatasi. <span id="chapter42_verse32"></span><strong><sup>32 </sup></strong>Tuvukana turi cumi na babiri, tukaba dusangiye data. Umwe ntakiriho, umuhererezi na we uno musi ari kumwe na data mu gihugu ca Kanani.’ <span id="chapter42_verse33"></span><strong><sup>33 </sup></strong>Ariko nya mugabo aganza ico gihugu yatubwiye ati: ‘Iki ni co kizomenyesha ko mugororotse: Nimusige mwene wanyu umwe agumane nanje. Maze mugire ico mutwaye ku bw’ikigoyi kiri mu mazu yanyu, mugende. <span id="chapter42_verse34"></span><strong><sup>34 </sup></strong>Muheze munzanire umuhererezi wanyu, kugira menye yuko mutari abatasi, mugabo ko mugororotse. Mwene wanyu nzomubasubiza, kandi muzoshobora kugira urudandaza mu gihugu.’”</p>
<p id="p372" data-pid="372" class="p372 sb"><span id="chapter42_verse35"></span><strong><sup>35 </sup></strong>Nuko bariko baracuranura imipfuko yabo, basanga umutekero w’amahera w’umwumwe wese mu mupfuko wiwe. Bo hamwe na se babona imitekero yabo y’amahera, baca bagira ubwoba. <span id="chapter42_verse36"></span><strong><sup>36 </sup></strong>Yakobo se aca ababwira ati: “Murampekuye! Yozefu ntakiriho, na Simeyoni ntakiriho, na Benyamini na we mugira mutware! Ivyo bintu vyose biranjeko!” <span id="chapter42_verse37"></span><strong><sup>37 </sup></strong>Ariko Rubeni abwira se wiwe ati: “Abahungu banje babiri uze ubice nintamukugarukanira. Numunshinge, ni jewe nzomukugarukanira.” <span id="chapter42_verse38"></span><strong><sup>38 </sup></strong>Mugabo avuga ati: “Umwana wanje ntazomanukana namwe, kuko mwene wabo yapfuye, na we akaba asigaye ari wenyene. Hamwe isanganya ryica ryomushikira ku nzira mwojana, muzoba mutumye imvi zanje zimanukana intuntu mu kuzimu.”</p>
</body>
</html>
