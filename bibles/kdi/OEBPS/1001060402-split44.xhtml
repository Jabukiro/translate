<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 44</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">44</a> : <a href="bibleversenav1_44.xhtml">1 - 34</a></p>
<p id="p381" data-pid="381" class="p381 sb"><span id="chapter44"></span><span id="chapter44_verse1"></span><span class="w_ch"><strong>44 </strong></span>Mu nyuma ategeka umuntu yari ajejwe inzu yiwe ati: “Uzuza amasaho y’abo bagabo ibifungurwa, ivyo bashobora gutwara vyose, kandi ushire amahera y’umwumwe wese mu munwa w’isaho yiwe. <span id="chapter44_verse2"></span><strong><sup>2 </sup></strong>Ariko ushire igikombe canje, ca gikombe c’ifeza, mu munwa w’isaho y’umuhererezi hamwe n’amahera y’intete ziwe.” Nuko akora nk’uko Yozefu avuze.</p>
<p id="p382" data-pid="382" class="p382 sb"><span id="chapter44_verse3"></span><strong><sup>3 </sup></strong>Bumaze guca, nya bagabo barabarungika, bo hamwe n’indogobwa zabo. <span id="chapter44_verse4"></span><strong><sup>4 </sup></strong>Barasohoka mu gisagara. Bataragera kure, Yozefu abwira wa muntu yari ajejwe inzu yiwe ati: “Haguruka, ukurikire abo bagabo, ubahamvye, maze ubabwire uti: ‘Kubera iki iciza mwacishuye ikibi? <span id="chapter44_verse5"></span><strong><sup>5 </sup></strong>Mbega iki si co kintu databuja anyweramwo kandi akoresha mu gusoma atihenda ibimenyetso bitara ibizoba? Mwakoze ikintu kibi.’”</p>
<p id="p383" data-pid="383" class="p383 sb"><span id="chapter44_verse6"></span><strong><sup>6 </sup></strong>Amaherezo arabahamvya, ababwira ayo majambo. <span id="chapter44_verse7"></span><strong><sup>7 </sup></strong>Mugabo bamubwira bati: “Kubera iki umukama wanje avuga amajambo nk’ayo? Ni ibitokwiyumvirwa ko abasavyi bawe bokora ikintu nk’ico. <span id="chapter44_verse8"></span><strong><sup>8 </sup></strong>Raba! Amahera twasanze mu munwa w’amasaho yacu twarayakugarukaniye tuyakuye mu gihugu ca Kanani. None twoshobora gute kwiba ifeza canke inzahabu mu nzu ya shobuja? <span id="chapter44_verse9"></span><strong><sup>9 </sup></strong>Uwo bagisangana mu bashumba bawe apfe, natwe ubwacu ducike abashumba ba databuja.” <span id="chapter44_verse10"></span><strong><sup>10 </sup></strong>Na we avuga ati: “Ubu rero nibibe nk’uko muvuze. Uwo bagisangana azocika umushumba wanje, mugabo mwebwe muzoba muri intungane.” <span id="chapter44_verse11"></span><strong><sup>11 </sup></strong>Nuko banyarutsa kwururutsa hasi <span id="page79" class="pageNum" data-no="79" data-before-text="79"></span>amasaho, umwe wese isaho yiwe, maze umwe wese atekurura isaho yiwe. <span id="chapter44_verse12"></span><strong><sup>12 </sup></strong>Atangura gusaka yitonze. Ahera ku mukuru ahereza ku muhererezi. Amaherezo nya gikombe bagisanga mw’isaho ya Benyamini.</p>
<p id="p384" data-pid="384" class="p384 sb"><span id="chapter44_verse13"></span><strong><sup>13 </sup></strong>Maze batantamura imitamana yabo, umwe wese asubiza umutwaro wiwe ku ndogobwa yiwe, basubira mu gisagara. <span id="chapter44_verse14"></span><strong><sup>14 </sup></strong>Nuko Yuda na bene wabo baragenda binjira mu nzu ya Yozefu, kandi ni ho yari akiri; maze bikubita imbere yiwe bashika hasi. <span id="chapter44_verse15"></span><strong><sup>15 </sup></strong>Yozefu araheza ababwira ati: “Ico kintu mwakoze ni igiki? Ntimwari muzi yuko umuntu nkanje ashobora gusoma atihenda ibimenyetso bitara ibizoba?” <span id="chapter44_verse16"></span><strong><sup>16 </sup></strong>Yuda aca avuga ati: “Mbega tubwire iki databuja? Tuvuge iki? Kandi twerekane gute ko tugororotse? Imana y’ukuri yamenye ikosa ry’abashumba bawe. Ehe turi abashumba ba databuja, twe n’uwo basanganye igikombe!” <span id="chapter44_verse17"></span><strong><sup>17 </sup></strong>Ariko avuga ati: “Ni ibitokwiyumvirwa ko nokora ivyo! Umuntu basanganye igikombe ni we acika umushumba wanje. Nayo mwebwe abasigaye, nimuduge amahoro kwa so.”</p>
<p id="p385" data-pid="385" class="p385 sb"><span id="chapter44_verse18"></span><strong><sup>18 </sup></strong>Nuko Yuda aramwegera, avuga ati: “Ndagusavye databuja, ndakwinginze ureke umushumba wawe avuge ijambo databuja yumva, kandi ishavu ryawe ntirirurumbire umushumba wawe, kuko wewe uri nka Farawo. <span id="chapter44_verse19"></span><strong><sup>19 </sup></strong>Databuja yabajije abashumba biwe ati: ‘Murafise so canke mwene wanyu?’ <span id="chapter44_verse20"></span><strong><sup>20 </sup></strong>Natwe tubwira databuja duti: ‘Turafise koko data ashaje n’umwana wo mu busaza bwiwe, umuhererezi. Mugabo mwene wabo yarapfuye, ku buryo ari we wenyene asigaye kuri nyina, kandi se wiwe aramukunda cane.’ <span id="chapter44_verse21"></span><strong><sup>21 </sup></strong>Inyuma y’ivyo wabwiye abashumba bawe uti: ‘Nimumumanukane iyo ndi kugira ndamubone<span id="footnotesource63"></span><a epub:type="noteref" href="#footnote63">*</a>.’ <span id="chapter44_verse22"></span><strong><sup>22 </sup></strong>Ariko twabwiye databuja duti: ‘Uwo muhungu ntashobora gusiga se wiwe. Hamwe yosiga se wiwe, yopfa ata kabuza.’ <span id="chapter44_verse23"></span><strong><sup>23 </sup></strong>Maze wabwiye abashumba bawe uti: ‘Umuhererezi wanyu atamanukanye namwe, ntimushobora kwongera kubona mu maso hanje.’</p>
<p id="p386" data-pid="386" class="p386 sb"><span id="chapter44_verse24"></span><strong><sup>24 </sup></strong>“Natwe twaraduze ku mushumba wawe dawe, tumubwira amajambo ya databuja. <span id="chapter44_verse25"></span><strong><sup>25 </sup></strong>Mu nyuma dawe yavuze ati: ‘Subireyo, mutugurire ibifungurwa bikeyi.’ <span id="chapter44_verse26"></span><strong><sup>26 </sup></strong>Mugabo tuvuga duti: ‘Ntidushobora kumanuka. Nimba umuhererezi wacu ari kumwe natwe tuzomanuka, kuko tudashobora kubona mu maso ha nya mugabo, umuhererezi wacu atari kumwe natwe.’ <span id="chapter44_verse27"></span><strong><sup>27 </sup></strong>Maze umushumba wawe dawe atubwira ati: ‘Ubwanyu murazi neza yuko umugore wanje yamvyariye abahungu babiri gusa. <span id="chapter44_verse28"></span><strong><sup>28 </sup></strong>Mu nyuma umwe yaragiye atandukana nanje, maze mvuga nti: “Aaa, nta nkeka yaratabaguwe!” Kandi sindamubona gushika n’ubu. <span id="chapter44_verse29"></span><strong><sup>29 </sup></strong>Hamwe mwotwara n’uyu akava mu maso yanje hanyuma agashikirwa n’isanganya ryica, nta nkeka mwoba mutumye imvi zanje zimanukana umubabaro mu kuzimu.’</p>
<p id="p387" data-pid="387" class="p387 sb"><span id="chapter44_verse30"></span><strong><sup>30 </sup></strong>“Ubu rero, ninapfa gushika ku mushumba wawe dawe <span id="page80" class="pageNum" data-no="80" data-before-text="80"></span>uwo muhungu atari kumwe natwe, kandi umutima wiwe ufatanye n’umutima w’uyu, <span id="chapter44_verse31"></span><strong><sup>31 </sup></strong>niyapfa kubona ko uwo muhungu atari ho ari, azoca apfa, kandi abashumba bawe bazoba batumye imvi z’umushumba wawe data zimanukana intuntu mu kuzimu. <span id="chapter44_verse32"></span><strong><sup>32 </sup></strong>Kuko umushumba wawe ari we yishinze uwo muhungu mu gihe azoba ari kure ya se wiwe, mu kuvuga ati: ‘Nintamukugarukanira, nzoba rero ncumuye kuri dawe ibihe bidahera.’ <span id="chapter44_verse33"></span><strong><sup>33 </sup></strong>Nuko rero, ndakwinginze, umushumba wawe asigare mu kibanza c’uwo muhungu abe umushumba wa databuja, kugira uwo muhungu adugane na bene wabo. <span id="chapter44_verse34"></span><strong><sup>34 </sup></strong>Mbega noshobora nte kuduga kwa dawe uwo muhungu atari kumwe nanje? Kuko nohava nitegereza ivyago bizoshikira dawe.”</p>
<div class="groupFootnote"><aside epub:type="footnote"><div epub:type="footnote" id="footnote63"><p id="p525" data-pid="525"><a href="1001060402-split44.xhtml#footnotesource63">^ <span class="footnoteref">Ita. 44:21</span></a> Ijambo ku rindi ni “nshire ijisho kuri we.”</p></div></aside>
</div>
</body>
</html>
