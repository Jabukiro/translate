<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 45</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">45</a> : <a href="bibleversenav1_45.xhtml">1 - 28</a></p>
<p id="p388" data-pid="388" class="p388 sb"><span id="chapter45"></span><span id="chapter45_verse1"></span><span class="w_ch"><strong>45 </strong></span>Nuko Yozefu ntiyaba agishobora kwigumya imbere y’abari bahagaze iruhande yiwe bose. Aca asemerera ati: “Nimusohore abantu bose bamve iruhande!” Nta wundi yari ahagararanye na we igihe Yozefu yimenyesha bene wabo.</p>
<p id="p389" data-pid="389" class="p389 sb"><span id="chapter45_verse2"></span><strong><sup>2 </sup></strong>Maze ashira ijwi hejuru arira, Abanyamisiri baravyumva n’inzu ya Farawo iravyumva. <span id="chapter45_verse3"></span><strong><sup>3 </sup></strong>Amaherezo Yozefu abwira bene wabo ati: “Ndi Yozefu. Mbega dawe aracariho?” Ariko bene wabo ntibashobora kumwishura, kuko bari bahagaritse umutima kubera we. <span id="chapter45_verse4"></span><strong><sup>4 </sup></strong>Yozefu abwira bene wabo ati: “Enda nimunyegere.” Na bo baramwegera.</p>
<p id="p390" data-pid="390" class="p390 sb">Hanyuma avuga ati: “Ndi Yozefu mwene wanyu, uwo mwagurishije mu Misiri. <span id="chapter45_verse5"></span><strong><sup>5 </sup></strong>Ariko ubu ntimubabare, kandi ntimwiteko ishavu kubera mwangurishije ino; kuko Imana yandungitse imbere yanyu ku bwo kuzigama ubuzima. <span id="chapter45_verse6"></span><strong><sup>6 </sup></strong>Kuko uyu ari umwaka ugira kabiri w’ikigoyi mw’isi, kandi haracasigaye imyaka itanu itazobamwo igihe c’irima canke iyimbura. <span id="chapter45_verse7"></span><strong><sup>7 </sup></strong>Imana rero yandungitse imbere yanyu kugira ndabashirireho amasigarira mw’isi, no kugira ntume mubandanya kubaho mu kubarokora mu buryo buhambaye. <span id="chapter45_verse8"></span><strong><sup>8 </sup></strong>Nuko rero, si mwebwe mwandungitse ino, ahubwo ni Imana y’ukuri, kugira ingire nka se wa Farawo, n’umukuru<span id="footnotesource64"></span><a epub:type="noteref" href="#footnote64">*</a> w’inzu yiwe yose, n’uwuganza igihugu cose ca Misiri.</p>
<p id="p391" data-pid="391" class="p391 sb"><span id="chapter45_verse9"></span><strong><sup>9 </sup></strong>“Nimuduge ningoga kwa dawe, mumubwire muti: ‘Ibi ni vyo umuhungu wawe Yozefu avuze: “Imana yampaye kuganza Misiri yose. Manuka uze iyo ndi. Ntutebagane. <span id="chapter45_verse10"></span><strong><sup>10 </sup></strong>Uzoba mu gihugu ca Gosheni, kandi uzoguma hafi yanje, mwe n’abahungu bawe, n’abahungu b’abahungu bawe, n’imikuku yawe n’amasho yawe, n’ivyawe vyose. <span id="chapter45_verse11"></span><strong><sup>11 </sup></strong>Aho ni ho nzokuronkereza ibifungurwa, kuko hagisigaye imyaka itanu y’ikigoyi; kugira ngo wewe n’inzu yawe n’ivyawe vyose ntimuje mu bukene.”’ <span id="chapter45_verse12"></span><strong><sup>12 </sup></strong>Kandi ehe amaso yanyu n’amaso ya mwene wacu Benyamini aribonera yuko akanwa kanje ari ko kariko kavugana namwe. <span id="chapter45_verse13"></span><strong><sup>13 </sup></strong>Muze mwiganire dawe rero ubuninahazwa bwose mfise mu Misiri be n’ivyo mwabonye vyose; muze mwihutire kumanukana dawe ino.”</p>
<p id="p392" data-pid="392" class="p392 sb"><span id="page81" class="pageNum" data-no="81" data-before-text="81"></span><span id="chapter45_verse14"></span><strong><sup>14 </sup></strong>Maze agwa mw’izosi Benyamini mwene wabo, araturikisha ararira, Benyamini na we amuririra kw’izosi. <span id="chapter45_verse15"></span><strong><sup>15 </sup></strong>Hanyuma asoma bene wabo bose yongera abaririrako, bene wabo babona kuyaga na we.</p>
<p id="p393" data-pid="393" class="p393 sb"><span id="chapter45_verse16"></span><strong><sup>16 </sup></strong>Nuko inkuru yumvikana mu nzu ya Farawo, ngo: “Bene wabo na Yozefu baje!” Biba vyiza mu maso ya Farawo no mu maso y’abasuku biwe. <span id="chapter45_verse17"></span><strong><sup>17 </sup></strong>Farawo rero abwira Yozefu ati: “Bwira bene wanyu uti: ‘Nimugire mutya: Nimuremeke ibintu vyanyu ibitwazi vyanyu mugende, mwinjire mu gihugu ca Kanani, <span id="chapter45_verse18"></span><strong><sup>18 </sup></strong>muheze mutore so n’ingo zanyu maze muze ino aho ndi, kugira ndabahe ivyiza vy’igihugu ca Misiri; kandi murye umwimbu unuze w’igihugu. <span id="chapter45_verse19"></span><strong><sup>19 </sup></strong>Nawe ubwawe utegetswe kubabwira uti: “Nimugire mutya: Nimwironse imikogote mu gihugu ca Misiri yo kuzana abana banyu batoyi n’abagore banyu, kandi muze mushire so kuri umwe muheze muze ino. <span id="chapter45_verse20"></span><strong><sup>20 </sup></strong>Ijisho ryanyu ntirigirire akagongwe ibikoresho vyanyu, kuko ivyiza vy’igihugu cose ca Misiri ari rwanyu.”’”</p>
<p id="p394" data-pid="394" class="p394 sb"><span id="chapter45_verse21"></span><strong><sup>21 </sup></strong>Bene Isirayeli baca bagira gutyo; Yozefu abaha imikogote nk’uko Farawo yategetse, abaha n’impamba ku bw’inzira. <span id="chapter45_verse22"></span><strong><sup>22 </sup></strong>Umwe wese muri bo amuha imitamana yo gukuranya yiwe bwite, mugabo aha Benyamini ibice amajana atatu vy’ifeza n’imitamana itanu yo gukuranya. <span id="chapter45_verse23"></span><strong><sup>23 </sup></strong>Se wiwe na we amurungikira ibi: indogobwa cumi zitwaye ibintu vyizavyiza vyo mu Misiri, n’indogobwa z’ingore cumi zitwaye intete n’umukate, n’ivyo kurya vya se wiwe ku bw’inzira. <span id="chapter45_verse24"></span><strong><sup>24 </sup></strong>Nuko arungika bene wabo, na bo baragenda. Ariko ababwira ati: “Ntimutaneko ishavu mu nzira.”</p>
<p id="p395" data-pid="395" class="p395 sb"><span id="chapter45_verse25"></span><strong><sup>25 </sup></strong>Nuko baraduga bavuye mu Misiri, amaherezo bashika mu gihugu ca Kanani kwa Yakobo se. <span id="chapter45_verse26"></span><strong><sup>26 </sup></strong>Bamumenyesha bati: “Yozefu aracariho, kandi ni we aganza igihugu cose ca Misiri!” Mugabo umutima wiwe uratimba, kuko atemera ivyo bavuga. <span id="chapter45_verse27"></span><strong><sup>27 </sup></strong>Babandanije kumubwira amajambo ya Yozefu yose, ayo yari yababwiye, akabona n’imikogote Yozefu yari yarungitse kumutwara, Yakobo se atangura kugarura agatege<span id="footnotesource65"></span><a epub:type="noteref" href="#footnote65">*</a>. <span id="chapter45_verse28"></span><strong><sup>28 </sup></strong>Maze Isirayeli aratangara ati: “Biramaze! Yozefu umuhungu wanje aracariho! Aaa, reka ngende ndamubone imbere y’uko mpfa!”</p>
<div class="groupFootnote"><aside epub:type="footnote"><div epub:type="footnote" id="footnote64"><p id="p526" data-pid="526"><a href="1001060402-split45.xhtml#footnotesource64">^ <span class="footnoteref">Ita. 45:8</span></a> Ijambo ku rindi ni “umukama.”</p></div></aside>
<aside epub:type="footnote"><div epub:type="footnote" id="footnote65"><p id="p527" data-pid="527"><a href="1001060402-split45.xhtml#footnotesource65">^ <span class="footnoteref">Ita. 45:27</span></a> Ijambo ku rindi ni “impwemu ya Yakobo se wabo itangura kugarura agatege.”</p></div></aside>
</div>
</body>
</html>
