<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 47</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">47</a> : <a href="bibleversenav1_47.xhtml">1 - 31</a></p>
<p id="p421" data-pid="421" class="p421 sb"><span id="chapter47"></span><span id="chapter47_verse1"></span><span class="w_ch"><strong>47 </strong></span>Yozefu rero araza, amenyesha Farawo ati: “Dawe na bene wacu, imikuku yabo n’amasho yabo, n’ivyo bafise vyose, baje bavuye mu gihugu ca Kanani, kandi ehe bari mu gihugu ca Gosheni.” <span id="chapter47_verse2"></span><strong><sup>2 </sup></strong>Atora abagabo batanu muri bene wabo bose, kugira abajane imbere ya Farawo.</p>
<p id="p422" data-pid="422" class="p422 sb"><span id="chapter47_verse3"></span><strong><sup>3 </sup></strong>Maze Farawo abwira bene wabo ati: “Mukora akazi nyabaki?” Nuko babwira Farawo bati: “Abasavyi bawe turi abungere b’intama, twebwe na ba sogokuruza bacu.” <span id="chapter47_verse4"></span><strong><sup>4 </sup></strong>Inyuma y’ivyo babwira Farawo bati: “Twaje kuba mu gihugu turi ba kavamahanga, kuko ata buragiriro buhari ku bw’umukuku abasavyi bawe bafise, kuko ikigoyi gikaze mu gihugu ca Kanani. None rero turakwingize ureke abasavyi bawe babe mu gihugu ca Gosheni.” <span id="chapter47_verse5"></span><strong><sup>5 </sup></strong>Nuko Farawo abwira Yozefu ati: “So na bene wanyu baje ng’aha kuri wewe. <span id="chapter47_verse6"></span><strong><sup>6 </sup></strong>Igihugu ca Misiri kiri imbere yawe. Nucumbikire so na bene wanyu mu gice ciza cane kuruta ibindi vyose mu gihugu. Nibabe mu gihugu ca Gosheni, kandi nimba uzi yuko muri bo hari abagabo b’umutima rugabo, uze ubagene babe abakuru b’amasho yanje.”</p>
<p id="p423" data-pid="423" class="p423 sb"><span id="chapter47_verse7"></span><strong><sup>7 </sup></strong>Maze Yozefu yinjiza Yakobo se wiwe araheza amumenyekanisha kuri Farawo, hanyuma Yakobo atangura guhezagira Farawo. <span id="chapter47_verse8"></span><strong><sup>8 </sup></strong>Farawo aca abwira Yakobo ati: “Umaze imyaka ingahe?” <span id="chapter47_verse9"></span><strong><sup>9 </sup></strong>Nuko Yakobo abwira Farawo ati: “Imyaka maze ndi kavamahanga ni ijana na mirongo itatu. Imyaka maze yabaye mike iba n’iyiteye umubabaro, kandi ntiyashikiriye imyaka ya ba dawe, iyo bamaze ari ba kavamahanga.” <span id="chapter47_verse10"></span><strong><sup>10 </sup></strong>Inyuma y’ivyo Yakobo ahezagira Farawo hanyuma arasohoka avuye imbere ya Farawo.</p>
<p id="p424" data-pid="424" class="p424 sb"><span id="chapter47_verse11"></span><strong><sup>11 </sup></strong>Gutyo Yozefu agerera se wiwe na bene wabo, abaha <span id="page84" class="pageNum" data-no="84" data-before-text="84"></span>itongo bigabira mu gihugu ca Misiri, mu gice ciza cane kuruta ibindi vyose vy’igihugu, mu gihugu ca Ramesesi, nk’uko Farawo yari yategetse. <span id="chapter47_verse12"></span><strong><sup>12 </sup></strong>Yozefu aguma aronsa umukate se wiwe na bene wabo n’urugo rwose rwa se wiwe, nk’uko igitigiri c’abana batoyi kiri.</p>
<p id="p425" data-pid="425" class="p425 sb"><span id="chapter47_verse13"></span><strong><sup>13 </sup></strong>Nuko ntihaboneka umukate mu gihugu cose, kuko ikigoyi cari gikaze cane; igihugu ca Misiri n’igihugu ca Kanani biruhishwa n’ikigoyi. <span id="chapter47_verse14"></span><strong><sup>14 </sup></strong>Yozefu atora amahera yose yari mu gihugu ca Misiri no mu gihugu ca Kanani abantu batanga ku bw’intete bariko baragura; nuko Yozefu aguma azana nya mahera mu nzu ya Farawo. <span id="chapter47_verse15"></span><strong><sup>15 </sup></strong>Amaherezo amahera yo mu gihugu ca Misiri no mu gihugu ca Kanani arahera, maze Abanyamisiri bose batangura kuza kuri Yozefu, bavuga bati: “Duhe umukate! Kuki twopfira imbere yawe kubera amahera yaheze?” <span id="chapter47_verse16"></span><strong><sup>16 </sup></strong>Maze Yozefu avuga ati: “Nimutange ibitungwa vyanyu mpeze ndabahe umukate, tuwukabe ibitungwa vyanyu, nimba amahera yaheze.” <span id="chapter47_verse17"></span><strong><sup>17 </sup></strong>Nuko batangura kuzanira Yozefu ibitungwa vyabo; Yozefu na we aguma abaha umukate bawukavye amafarasi yabo n’ibitungwa vy’umukuku n’ibitungwa vy’ubusho n’indogobwa, aguma abaronsa umukate bawukavye ibitungwa vyabo vyose muri uwo mwaka.</p>
<p id="p426" data-pid="426" class="p426 sb"><span id="chapter47_verse18"></span><strong><sup>18 </sup></strong>Amaherezo uwo mwaka urarangira, hanyuma batangura kuza kuri we mu mwaka ukurikira bamubwira bati: “Ntitwohisha umukama wanje yuko amahera n’ubusho bw’ibitungwa vyarangiriye ku mukama wanje. Nta gisigaye imbere y’umukama wanje atari imibiri yacu n’amatongo yacu. <span id="chapter47_verse19"></span><strong><sup>19 </sup></strong>Kubera iki twogupfira mu maso, n’amatongo yacu agacika umusaka? Twe n’amatongo yacu nutugure umukate, maze twe n’amatongo yacu ducike abashumba ba Farawo; kandi uduhe imbuto kugira tubeho ntidupfe, n’amatongo yacu ntacike umusaka.” <span id="chapter47_verse20"></span><strong><sup>20 </sup></strong>Nuko Yozefu agurira Farawo amatongo yose y’Abanyamisiri, kubera ko Abanyamisiri bagurishije umwe wese itongo ryiwe, kuko ikigoyi cari cabacakiye bimwe bikomeye; nuko ayo matongo aba aya Farawo.</p>
<p id="p427" data-pid="427" class="p427 sb"><span id="chapter47_verse21"></span><strong><sup>21 </sup></strong>Nayo abantu, abimurira mu bisagara guhera ku mpera imwe y’akarere ka Misiri gushika ku yindi. <span id="chapter47_verse22"></span><strong><sup>22 </sup></strong>Amatongo y’abaherezi ni yo gusa ataguze, kuko ibifungurwa vy’abaherezi vyava kuri Farawo, bakaba barya ibifungurwa Farawo yabaha. Ni co catumye batagurisha amatongo yabo. <span id="chapter47_verse23"></span><strong><sup>23 </sup></strong>Maze Yozefu abwira abantu ati: “Raba, uno musi ndabaguze mwebwe n’amatongo yanyu ngo mube aba Farawo. Ng’izi imbuto muhawe; muze muziteragire mu matongo. <span id="chapter47_verse24"></span><strong><sup>24 </sup></strong>Nizavamwo umwimbu, mutegerezwa rero guha Farawo ica gatanu, mugabo ibice bine bizoba rwanyu bibe imbuto y’imirima, n’ibifungurwa vyanyu, n’ivy’abari mu mazu yanyu be n’ivyo kurya vy’abana banyu batoyi.” <span id="chapter47_verse25"></span><strong><sup>25 </sup></strong>Nuko bavuga bati: “Uzigamye ubuzima bwacu. Nitugire ubutoni mu maso y’umukama wanje, maze tuzoba abashumba ba Farawo.” <span id="chapter47_verse26"></span><strong><sup>26 </sup></strong>Yozefu aca ashinga ingingo, iyigikurikizwa gushika <span id="page85" class="pageNum" data-no="85" data-before-text="85"></span>n’uyu musi ku matongo ya Misiri, yuko Farawo yoza araronka gushika ku bingana n’ica gatanu. Amatongo y’abaherezi, uko bagize umugwi uri ukwawo, ni yo gusa atacitse aya Farawo.</p>
<p id="p428" data-pid="428" class="p428 sb"><span id="chapter47_verse27"></span><strong><sup>27 </sup></strong>Isirayeli abandanya kuba mu gihugu ca Misiri, mu gihugu ca Gosheni; Abisirayeli bakibamwo, bararondoka, baba benshi cane. <span id="chapter47_verse28"></span><strong><sup>28 </sup></strong>Yakobo abandanya kuba mu gihugu ca Misiri imyaka cumi n’indwi, ku buryo imisi ya Yakobo, imyaka y’ubuzima bwiwe, iba imyaka ijana na mirongo ine n’indwi.</p>
<p id="p429" data-pid="429" class="p429 sb"><span id="chapter47_verse29"></span><strong><sup>29 </sup></strong>Amaherezo igihe c’uko Isirayeli apfa kiregereza. Ahamagara rero umuhungu wiwe Yozefu maze amubwira ati: “Nimba rero nagize ubutoni mu maso yawe, ndakwinginze ushire ukuboko kwawe munsi y’itako ryanje, undahire yuko uzongirira ubuntu bwuzuye urukundo be n’ubwizigirwa. (Ndakwinginze ntuze umpambe mu Misiri.) <span id="chapter47_verse30"></span><strong><sup>30 </sup></strong>Nzoryama hamwe na ba dawe, nawe uze unkure mu Misiri umpambe mu mva yabo.” Nuko rero avuga ati: “Jewe ubwanje nzogira nk’uko uvuze.” <span id="chapter47_verse31"></span><strong><sup>31 </sup></strong>Maze avuga ati: “Ndahira.” Nuko aramurahira. Isirayeli aca yunama ku mutwe w’uburiri.</p>
</body>
</html>
