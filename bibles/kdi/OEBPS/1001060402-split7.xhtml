<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Itanguriro 7</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Itanguriro</a>  <a href="biblechapternav1.xhtml">7</a> : <a href="bibleversenav1_7.xhtml">1 - 24</a></p>
<p id="p57" data-pid="57" class="p57 sb"><span id="chapter7"></span><span id="chapter7_verse1"></span><span class="w_ch"><strong>7 </strong></span>Inyuma y’ivyo, Yehova abwira Nowa ati: “Injira mu bwato, wewe n’urugo rwawe rwose, kuko ari wewe nabonye ugororotse imbere yanje muri iri yaruka. <span id="chapter7_verse2"></span><strong><sup>2 </sup></strong>Ku gikoko kidahumanye cose uze utore indwindwi, ikigabo n’ikigore caco; ku gikoko cose gihumanye, bibiri gusa, ikigabo n’ikigore caco; <span id="chapter7_verse3"></span><strong><sup>3 </sup></strong>no ku biremwa biguruka vyo mu kirere, indwindwi, ikigabo n’ikigore, kugira uruvyaro rwavyo ruze rurokoke, rugwire kw’isi yose. <span id="chapter7_verse4"></span><strong><sup>4 </sup></strong>Kuko hasigaye imisi indwi gusa nkagwisha imvura kw’isi imisi mirongo ine n’amajoro mirongo ine; kandi nzohanagura ku buringanire bw’ubutaka ikintu cose kiri n’ubuzima naremye.” <span id="chapter7_verse5"></span><strong><sup>5 </sup></strong>Nuko Nowa akora yisunze ivyo Yehova yari yamutegetse vyose.</p>
<p id="p58" data-pid="58" class="p58 sb"><span id="chapter7_verse6"></span><strong><sup>6 </sup></strong>Nowa yari afise imyaka amajana atandatu igihe umwuzure w’amazi waza kw’isi. <span id="chapter7_verse7"></span><strong><sup>7 </sup></strong>Nuko Nowa arinjira mu bwato, yinjirana n’abahungu biwe n’umugore wiwe be n’abagore b’abahungu biwe, imbere y’uko amazi y’umwuzure aza. <span id="chapter7_verse8"></span><strong><sup>8 </sup></strong>Ku gikoko kidahumanye cose no ku gikoko cose gihumanye no ku biremwa biguruka be n’ikintu cose kigendagenda ku butaka, <span id="chapter7_verse9"></span><strong><sup>9 </sup></strong>hinjira bibiribibiri bija aho Nowa ari mu bwato, ikigabo n’ikigore, nk’uko Imana yari yategetse Nowa. <span id="chapter7_verse10"></span><strong><sup>10 </sup></strong>Nuko haciye imisi indwi, amazi y’umwuzure araza kw’isi.</p>
<p id="p59" data-pid="59" class="p59 sb"><span id="chapter7_verse11"></span><strong><sup>11 </sup></strong>Mu mwaka ugira amajana atandatu Nowa abayeho, mu kwezi kugira kabiri, ku musi ugira cumi n’indwi w’ukwo kwezi, kuri uwo musi imbizi zose z’inyenga y’amazi nini amahanga zirasaduka, n’ingomero z’amajuru ziruguruka. <span id="chapter7_verse12"></span><strong><sup>12 </sup></strong>Imvura y’isegenya ibandanya kugwa kw’isi imisi mirongo ine n’amajoro mirongo ine. <span id="chapter7_verse13"></span><strong><sup>13 </sup></strong>Kuri uwo musi nyene Nowa arinjira mu bwato, yinjirana na Shemu na Hamu <span id="page18" class="pageNum" data-no="18" data-before-text="18"></span>na Yafeti abahungu biwe, n’umugore wiwe n’abagore batatu b’abahungu biwe; <span id="chapter7_verse14"></span><strong><sup>14 </sup></strong>bo hamwe n’igikoko c’ikinyeshamba cose nk’uko ubwoko bwaco buri, n’igitungwa cose nk’uko ubwoko bwaco buri, n’igikoko kigendagenda cose kigendagenda kw’isi nk’uko ubwoko bwaco buri, be n’ikiremwa kiguruka cose nk’uko ubwoko bwaco buri, inyoni yose, ikiremwa c’amababa cose. <span id="chapter7_verse15"></span><strong><sup>15 </sup></strong>Biguma bija aho Nowa ari mu bwato, bibiribibiri, ku bwoko bwose bw’ikiri n’umubiri inguvu y’ubuzima yakoreramwo. <span id="chapter7_verse16"></span><strong><sup>16 </sup></strong>Ivyinjira birinjira, ikigabo n’ikigore vy’ubwoko bwose bw’ikiri n’umubiri, nk’uko Imana yari yamutegetse. Inyuma y’ivyo Yehova yugara umuryango inyuma yiwe.</p>
<p id="p60" data-pid="60" class="p60 sb"><span id="chapter7_verse17"></span><strong><sup>17 </sup></strong>Nuko umwuzure ubandanya kw’isi imisi mirongo ine, amazi aguma yongerekana, atangura guterura nya bwato, burareremba hejuru cane y’isi. <span id="chapter7_verse18"></span><strong><sup>18 </sup></strong>Amazi aba umurengera kandi aguma yongerekana rwose kw’isi, mugabo nya bwato buguma bugenda ku buringanire bw’amazi. <span id="chapter7_verse19"></span><strong><sup>19 </sup></strong>Amazi ararengera rwose isi ku buryo imisozi miremire yose yari munsi y’amajuru yose ipfukwa. <span id="chapter7_verse20"></span><strong><sup>20 </sup></strong>Amazi arengera iyo misozi gushika ku matambwe<span id="footnotesource18"></span><a epub:type="noteref" href="#footnote18">*</a> cumi n’atanu, maze nya misozi irapfukwa.</p>
<p id="p61" data-pid="61" class="p61 sb"><span id="chapter7_verse21"></span><strong><sup>21 </sup></strong>Nuko ikiri n’umubiri cose cagendagenda kw’isi kirapfa, mu biremwa biguruka no mu bitungwa no mu bikoko no mu biremwa bigwirirana vyose vyagwirirana kw’isi, no mu bantu bose. <span id="chapter7_verse22"></span><strong><sup>22 </sup></strong>Ikintu cose impemu y’inguvu y’ubuzima yakoreramwo mu mazuru, ni ukuvuga ivyari ku butaka bwumutse vyose, birapfa. <span id="chapter7_verse23"></span><strong><sup>23 </sup></strong>Gutyo azimanganya ikintu cose kiri n’ubuzima cari ku buringanire bw’ubutaka, uhereye ku muntu ugashika ku gikoko, ku gikoko kigendagenda no ku kiremwa kiguruka co mu kirere, bizimanganywa kw’isi. Harokotse gusa Nowa n’ivyari kumwe na we mu bwato. <span id="chapter7_verse24"></span><strong><sup>24 </sup></strong>Amazi aguma arengeye isi imisi ijana na mirongo itanu.</p>
<div class="groupFootnote"><aside epub:type="footnote"><div epub:type="footnote" id="footnote18"><p id="p480" data-pid="480"><a href="1001060402-split7.xhtml#footnotesource18">^ <span class="footnoteref">Ita. 7:20</span></a> Ni amatambwe y’ukuboko uciriye mu nkokora. Itambwe rimwe ni nka cm 44,5.</p></div></aside>
</div>
</body>
</html>
