<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">13</a> : <a href="bibleversenav2_13.xhtml">1 - 22</a></p>
<p id="p95" data-pid="95" class="p95 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>Yehova yongera kubarira Musa ati: <span id="chapter13_verse2"></span><strong><sup>2 </sup></strong>“Niweze ku bwanje imfura yose y’igitsina-gabo yugurura igitereko cose muri bene Isirayeli, mu bantu no mu bitungwa. Ni rwanje.”</p>
<p id="p96" data-pid="96" class="p96 sb"><span id="chapter13_verse3"></span><strong><sup>3 </sup></strong>Musa abandanya kubwira abantu ati: “Hazoze haribukwa uyu musi muviriyeko mu Misiri, mu nzu y’abashumba, kuko biciye ku nkomezi z’ukuboko ari ho Yehova abakuye ng’aha. Nta kintu cambiwe rero gishobora kuribwa. <span id="chapter13_verse4"></span><strong><sup>4 </sup></strong>Uno musi murasohotse, akaba ari mu kwezi kwa Abibu. <span id="chapter13_verse5"></span><strong><sup>5 </sup></strong>Kandi Yehova niyamara kukuzana mu gihugu c’Abanyakanani n’Abaheti n’Abamori n’Abahiwi n’Abayebusi, ari co yarahiye ba sogokuruza bawe ko azokiguha, kikaba ari igihugu gitemba amata n’ubuki, uze ukore ico gikorwa muri uku kwezi. <span id="chapter13_verse6"></span><strong><sup>6 </sup></strong>Mu misi indwi uzorya udutsima tutarimwo umwambiro, ku musi ugira indwi na ho ni umusi mukuru wa Yehova. <span id="chapter13_verse7"></span><strong><sup>7 </sup></strong>Udutsima tutarimwo umwambiro ni two tubwirizwa kuribwa mu misi indwi. Nta kintu cambiwe gikwiye kuboneka iwawe, kandi nta gicumbe gikāta gikwiye kuboneka iwawe, hagati y’imbibe zawe hose. <span id="chapter13_verse8"></span><strong><sup>8 </sup></strong>Kandi uze ubwire umuhungu wawe kuri uwo musi uti: ‘Ni kubera ivyo Yehova yangiriye igihe nava mu Misiri.’ <span id="chapter13_verse9"></span><strong><sup>9 </sup></strong>Kandi bitegerezwa kukubera ikimenyetso ku kuboko kwawe n’icibutso hagati y’amaso yawe, kugira ngo itegeko rya Yehova ribe mu kanwa kawe; kuko biciye ku kiganza gikomeye ari ho Yehova yagukuye mu Misiri. <span id="chapter13_verse10"></span><strong><sup>10 </sup></strong>Kandi utegerezwa kugumya iki cagezwe ku gihe caco cashinzwe ku mwaka ku mwaka.</p>
<p id="p97" data-pid="97" class="p97 sb"><span id="chapter13_verse11"></span><strong><sup>11 </sup></strong>“Kandi Yehova niyakuzana mu gihugu c’Abanyakanani, nk’uko yabikurahiye akabirahira na ba sogokuruza bawe, akakiguha koko, <span id="chapter13_verse12"></span><strong><sup>12 </sup></strong>uze wegurire Yehova umuntu wese yuguruye igitereko, n’ic’uburiza cose, umukangara w’igitungwa, ikizoba ari rwawe. Ivy’igitsina-gabo ni ivya Yehova. <span id="chapter13_verse13"></span><strong><sup>13 </sup></strong>Kandi indogobwa yose y’uburiza ubwirizwa kuyicunguza intama, nutayicungura na ho, uzotegerezwa rero kuyivuna izosi. Kandi imfura yose y’umuntu mu bahungu bawe uze uyicungure.</p>
<p id="p98" data-pid="98" class="p98 sb"><span id="chapter13_verse14"></span><strong><sup>14 </sup></strong>“Kandi umuhungu wawe niyakubaza mu nyuma ati: ‘Ibi bisobanura iki?’, uze umubwire uti: ‘Inkomezi z’ukuboko ni zo Yehova yadukuje mu Misiri, mu nzu y’abashumba. <span id="chapter13_verse15"></span><strong><sup>15 </sup></strong>Maze Farawo aba intabarirwa, ntiyaturekura, Yehova aca yica imfura yose mu gihugu ca Misiri, uhereye ku mfura y’umuntu ugashika ku gitungwa c’uburiza. Ni co gituma ndiko nshikanira Yehova ivy’igitsina-gabo vyose vyugurura igitereko, n’imfura yose mu bahungu banje nkayicungura.’ <span id="chapter13_verse16"></span><strong><sup>16 </sup></strong>Kandi bitegerezwa kuba ikimenyetso ku kuboko <span id="page110" class="pageNum" data-no="110" data-before-text="110"></span>kwawe n’agatengaruhanga hagati y’amaso yawe, kuko inkomezi z’ukuboko ari zo Yehova yadukuje mu Misiri.”</p>
<p id="p99" data-pid="99" class="p99 sb"><span id="chapter13_verse17"></span><strong><sup>17 </sup></strong>Kandi igihe Farawo yarekura abantu, Imana ntiyabacanye mu nzira y’igihugu c’Abafilisitiya ngo ni uko hari hafi, kuko Imana yavuga iti: “Abantu bohava bicuza babonye intambara, bagaca basubira mu Misiri.” <span id="chapter13_verse18"></span><strong><sup>18 </sup></strong>Ku bw’ivyo Imana ituma abantu bazunguruka baciye mu nzira yo mu gahinga k’ikiyaga Gitukura. Mugabo bene Isirayeli baduze bavuye mu gihugu ca Misiri nk’abatonze urugamba. <span id="chapter13_verse19"></span><strong><sup>19 </sup></strong>Kandi Musa ajana amagufa ya Yozefu, kuko yari yararahije bene Isirayeli ashimitse, ati: “Imana ntizobura kubitaho, kandi mutegerezwa kudugana amagufa yanje muyakure ng’aha.” <span id="chapter13_verse20"></span><strong><sup>20 </sup></strong>Nuko batangura kuva i Sukoti hanyuma bakambika i Etamu ku mubari w’agahinga.</p>
<p id="p100" data-pid="100" class="p100 sb"><span id="chapter13_verse21"></span><strong><sup>21 </sup></strong>Kandi Yehova yagendera imbere yabo ku murango mu nkingi y’igicu kugira abayobore mu nzira, mw’ijoro na ho mu nkingi y’umuriro kugira abahe umuco, bigatuma bagenda ku murango no mw’ijoro. <span id="chapter13_verse22"></span><strong><sup>22 </sup></strong>Nya nkingi y’igicu ntiyava imbere y’abantu ku murango, eka na nya nkingi y’umuriro mw’ijoro.</p>
</body>
</html>
