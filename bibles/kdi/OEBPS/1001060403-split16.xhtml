<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">16</a> : <a href="bibleversenav2_16.xhtml">1 - 36</a></p>
<p id="p134" data-pid="134" class="p134 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Mu nyuma bava i Elimu, maze ikoraniro ryose rya bene Isirayeli rirateba rishika mu gahinga ka Sini kari hagati ya Elimu na Sinayi, ku musi ugira cumi na gatanu w’ukwezi kugira kabiri, inyuma y’aho baviriye mu gihugu ca Misiri.</p>
<p id="p135" data-pid="135" class="p135 sb"><span id="chapter16_verse2"></span><strong><sup>2 </sup></strong>Nuko ikoraniro ryose rya bene Isirayeli ritangura kwidodombera Musa na Aroni mu gahinga. <span id="chapter16_verse3"></span><strong><sup>3 </sup></strong>Kandi bene Isirayeli baguma bababwira ngo: “Iyo dupfuma twicwa n’ukuboko kwa Yehova mu gihugu ca Misiri tuciteretse za nkono z’inyama, tucirira umukate tugahaga, kuko mwatuzanye muri aka gahinga kugira mwicishe ikigoyi iri shengero ryose.”</p>
<p id="p136" data-pid="136" class="p136 sb"><span id="chapter16_verse4"></span><strong><sup>4 </sup></strong>Maze Yehova abwira Musa ati: “Ehe ngira ndabacuncuburire umukate uvuye mu majuru; kandi abantu baze basohoke umwe wese atore urugero rwiwe ku musi ku musi, kugira ndabageze ndabe ko bazogendera canke batazogendera mw’itegeko ryanje. <span id="chapter16_verse5"></span><strong><sup>5 </sup></strong>Ku musi ugira gatandatu baze bategure ivyo bazoba batoye, kandi bize bingane incuro zibiri ivyo bahora batora ku musi ku musi.”</p>
<p id="p137" data-pid="137" class="p137 sb"><span id="chapter16_verse6"></span><strong><sup>6 </sup></strong>Nuko Musa na Aroni babwira bene Isirayeli bose bati: “Ku mugoroba muraza kumenya vy’ukuri yuko ari Yehova yabakuye mu gihugu ca Misiri. <span id="chapter16_verse7"></span><strong><sup>7 </sup></strong>Mu gitondo na ho muzobona koko ubuninahazwa bwa Yehova, kuko yumvise imyidodombo mwidodombera Yehova. Nayo twebwe turi iki muko mutwidodombera?” <span id="chapter16_verse8"></span><strong><sup>8 </sup></strong>Musa abandanya ati: “Murabibona Yehova niyabaha ku mugoroba inyama zo kurya, mu gatondo na <span id="page115" class="pageNum" data-no="115" data-before-text="115"></span>ho umukate murya mugahaga, kuko Yehova yumvise imyidodombo yanyu mumwidodombera. Nayo twebwe turi iki? Si twebwe mwidodombera, ahubwo ni Yehova.”</p>
<p id="p138" data-pid="138" class="p138 sb"><span id="chapter16_verse9"></span><strong><sup>9 </sup></strong>Musa yongera kubwira Aroni ati: “Bwira ikoraniro ryose rya bene Isirayeli uti: ‘Nimwegere imbere ya Yehova, kuko yumvise imyidodombo yanyu.’” <span id="chapter16_verse10"></span><strong><sup>10 </sup></strong>Aroni akimara kuvugana n’ikoraniro ryose rya bene Isirayeli, barahindukira baraba amaja mu gahinga, maze ubuninahazwa bwa Yehova buboneka mu gicu.</p>
<p id="p139" data-pid="139" class="p139 sb"><span id="chapter16_verse11"></span><strong><sup>11 </sup></strong>Yehova yongera kubarira Musa ati: <span id="chapter16_verse12"></span><strong><sup>12 </sup></strong>“Numvise imyidodombo ya bene Isirayeli. Babarire uti: ‘Hagati ya ya migoroba ibiri muzorya inyama, mu gitondo na ho muhage umukate; kandi muzomenya vy’ukuri yuko jewe ndi Yehova Imana yanyu.’”</p>
<p id="p140" data-pid="140" class="p140 sb"><span id="chapter16_verse13"></span><strong><sup>13 </sup></strong>Nuko ku mugoroba inkware zitangura kuduga, zirapfuka ikambi, mu gitondo na ho hari hatonze intimbatimba y’ikime hirya no hino y’ikambi. <span id="chapter16_verse14"></span><strong><sup>14 </sup></strong>Mu nyuma nya ntimbatimba y’ikime iratumuka, ku buringanire bw’agahinga haca haboneka ibintu vy’utubarara tw’intimba ntonto, intimba ntonto nk’utubarafu kw’isi. <span id="chapter16_verse15"></span><strong><sup>15 </sup></strong>Bene Isirayeli ngo babibone, batangura kubwirana bati: “Ibi ni ibiki?” Kuko batari bazi ivyo ari vyo. Musa aca ababwira ati: “Ni umukate Yehova abahaye ngo mufungure. <span id="chapter16_verse16"></span><strong><sup>16 </sup></strong>Iri ni ryo jambo Yehova ategetse: ‘Nimutore kuri vyo, umwe wese bivanye n’ivyo ashoboye gufungura. Mubwirizwa gutora ingero ya omeri ku muntu umwumwe, hisunzwe igitigiri c’abantu umwe wese muri mwebwe afise mw’ihema ryiwe.’” <span id="chapter16_verse17"></span><strong><sup>17 </sup></strong>Bene Isirayeli batangura gukora kuno; barabitora, bamwe bakegeranya vyinshi abandi bakegeranya bikeyi. <span id="chapter16_verse18"></span><strong><sup>18 </sup></strong>Babipimye ku ngero ya omeri, uwari yegeranije vyinshi nta bisagutse yagira, n’uwari yegeranije bikeyi ntiyakehanirwa. Babitora umwe wese bivanye n’ivyo ashoboye gufungura.</p>
<p id="p141" data-pid="141" class="p141 sb"><span id="chapter16_verse19"></span><strong><sup>19 </sup></strong>Maze Musa ababwira ati: “Ntihagire uwusigazako na bikeyi gushika mu gitondo.” <span id="chapter16_verse20"></span><strong><sup>20 </sup></strong>Mugabo ntibumviriza Musa. Iyo hagize ababisigazako gushika mu gitondo, vyaca bivega inyo bikaduhuka, ku buryo Musa abarakarira. <span id="chapter16_verse21"></span><strong><sup>21 </sup></strong>Baza barabitora buri gitondo, umwe wese bivanye n’ivyo ashoboye gufungura. Izuba rigamburuye, vyaca bishonga.</p>
<p id="p142" data-pid="142" class="p142 sb"><span id="chapter16_verse22"></span><strong><sup>22 </sup></strong>Hanyuma ku musi ugira gatandatu, batora umukate wiyongereye kabiri, ingero zibiri za omeri ku muntu. Nuko abakuru bose b’iryo koraniro baraza, babimenyesha Musa. <span id="chapter16_verse23"></span><strong><sup>23 </sup></strong>Na we ababwira ati: “Ni vyo Yehova yavuze. Ejo hazoba ihimbazwa ry’isabato, ikazoba ari isabato nyeranda ya Yehova. Ivyo mushoboye kwotsa mwotse, n’ivyo mushoboye guteka muteke, ibisagutse vyose na vyo mubibike, mubizigame gushika mu gitondo.” <span id="chapter16_verse24"></span><strong><sup>24 </sup></strong>Nuko barabibika gushika mu gitondo, nk’uko Musa yari yategetse; kandi ntivyaduhutse canke ngo bizemwo inyo. <span id="chapter16_verse25"></span><strong><sup>25 </sup></strong>Maze Musa avuga ati: “Nimubirye uno musi, kuko uno musi ari isabato kuri Yehova. Uno musi nta vyo muza gusanga mu gahinga. <span id="chapter16_verse26"></span><strong><sup>26 </sup></strong>Mu misi itandatu muzobitora, ariko ku musi ugira indwi ni isabato. <span id="page116" class="pageNum" data-no="116" data-before-text="116"></span>Kuri uwo musi nta bizokwiremarema.” <span id="chapter16_verse27"></span><strong><sup>27 </sup></strong>Ariko ku musi ugira indwi bamwe mu bantu barasohoka kubitora, mugabo ntibaronka namba.</p>
<p id="p143" data-pid="143" class="p143 sb"><span id="chapter16_verse28"></span><strong><sup>28 </sup></strong>Ku bw’ivyo Yehova abwira Musa ati: “Muzogeza ryari kwanka kugumya amabwirizwa yanje n’amategeko yanje? <span id="chapter16_verse29"></span><strong><sup>29 </sup></strong>Mumenye yuko Yehova yabahaye isabato. Ni co gituma ku musi ugira gatandatu abaha umukate w’imisi ibiri. Mugume mwicaye umwe wese iwe. Ntihagire uwusohoka ngo ave aho ari ku musi ugira indwi.” <span id="chapter16_verse30"></span><strong><sup>30 </sup></strong>Hanyuma abantu batangura guhimbaza isabato ku musi ugira indwi.</p>
<p id="p144" data-pid="144" class="p144 sb"><span id="chapter16_verse31"></span><strong><sup>31 </sup></strong>Inzu ya Isirayeli ica ivyita “manu<span id="footnotesource24"></span><a epub:type="noteref" href="#footnote24">*</a>.” Kandi vyarera nk’imbuto y’agati kitwa gadi, akanovera kavyo na ko kari nk’ak’udutsima tubase turimwo ubuki. <span id="chapter16_verse32"></span><strong><sup>32 </sup></strong>Maze Musa avuga ati: “Iri ni ryo jambo Yehova ategetse: ‘Nimuvyuzuze ingero ya omeri bibe ikintu co kuzigama mu mayaruka yanyu yose, kugira babone umukate nabagaburiye mu gahinga igihe nari ndabakuye mu gihugu ca Misiri.’” <span id="chapter16_verse33"></span><strong><sup>33 </sup></strong>Nuko Musa abwira Aroni ati: “Tora umubindi uwushiremwo omeri yuzuye manu, uwutereke imbere ya Yehova ube ikintu co kuzigama mu mayaruka yanyu yose.” <span id="chapter16_verse34"></span><strong><sup>34 </sup></strong>Nk’uko Yehova yari yategetse Musa, Aroni awutereka imbere ya ca Gishingantahe<span id="footnotesource25"></span><a epub:type="noteref" href="#footnote25">*</a>, uba ikintu co kuzigama. <span id="chapter16_verse35"></span><strong><sup>35 </sup></strong>Nuko bene Isirayeli barya manu imyaka mirongo ine, kugeza bashitse mu gihugu kibamwo abantu. Manu ni yo bariye kugeza bashitse ku mupaka w’igihugu ca Kanani. <span id="chapter16_verse36"></span><strong><sup>36 </sup></strong>Omeri rero ni ic’icumi c’ingero ya efa<span id="footnotesource26"></span><a epub:type="noteref" href="#footnote26">*</a>.</p>
<div class="groupFootnote"><aside epub:type="footnote"><div epub:type="footnote" id="footnote24"><p id="p393" data-pid="393"><a href="1001060403-split16.xhtml#footnotesource24">^ <span class="footnoteref">Kuv. 16:31</span></a> Raba <a href="1001060600.xhtml#pos9528">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote25"><p id="p394" data-pid="394"><a href="1001060403-split16.xhtml#footnotesource25">^ <span class="footnoteref">Kuv. 16:34</span></a> Biboneka ko yari isandugu yakoreshwa nk’ubushinguro bwo kubika neza inzandiko zihambaye.</p></div></aside>
<aside epub:type="footnote"><div epub:type="footnote" id="footnote26"><p id="p395" data-pid="395"><a href="1001060403-split16.xhtml#footnotesource26">^ <span class="footnoteref">Kuv. 16:36</span></a> Efa yari ingero ingana n’amalitiro 22.</p></div></aside>
</div>
</body>
</html>
