<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 18</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">18</a> : <a href="bibleversenav2_18.xhtml">1 - 27</a></p>
<p id="p151" data-pid="151" class="p151 sb"><span id="chapter18"></span><span id="chapter18_verse1"></span><span class="w_ch"><strong>18 </strong></span>Maze Yetiro umuherezi wa Midiyani, sebukwe wa Musa, yumva ibintu vyose Imana yari yakoreye Musa na Isirayeli abantu bayo, ingene Yehova yari yakuye Isirayeli mu Misiri. <span id="chapter18_verse2"></span><strong><sup>2 </sup></strong>Nuko Yetiro, sebukwe wa Musa, atora Zipora umugore wa Musa, inyuma y’aho Musa amurungikiye iwabo, <span id="chapter18_verse3"></span><strong><sup>3 </sup></strong>atora n’abahungu biwe babiri, umwe akaba yitwa Gerishomu, kuko yavuga ati: “kuko nabaye kavamahanga mu gihugu kinyamahanga”; <span id="chapter18_verse4"></span><strong><sup>4 </sup></strong>uwundi na we akaba yitwa Eliyezeri, kuko yavuga ati: “kuko Imana ya data ari yo mufasha wanje, kuko yandokoye ikankiza inkota ya Farawo.”</p>
<p id="p152" data-pid="152" class="p152 sb"><span id="chapter18_verse5"></span><strong><sup>5 </sup></strong>Nuko Yetiro sebukwe wa Musa, n’abahungu biwe n’umugore wiwe baza aho Musa ari, mu gahinga aho yari akambitse, ku musozi w’Imana y’ukuri. <span id="chapter18_verse6"></span><strong><sup>6 </sup></strong>Maze atuma kuri Musa ati: “Jewe sobukwe Yetiro, ndaje aho uri, be n’umugore wawe nyene ari kumwe n’abahungu biwe babiri.” <span id="chapter18_verse7"></span><strong><sup>7 </sup></strong>Ako kanya Musa arasohoka, aja gusanganira sebukwe, akubita inkoro hasi yongera aramusoma. Baca batangura kubazanya amakuru. Inyuma y’ivyo binjira mw’ihema.</p>
<p id="p153" data-pid="153" class="p153 sb"><span id="chapter18_verse8"></span><strong><sup>8 </sup></strong>Musa atangura kwiganira sebukwe ibintu vyose Yehova yari yaragiriye Farawo na Misiri kubera Isirayeli, n’amagume yose yari yarabashikiye mu nzira, yamara Yehova akabarokora. <span id="chapter18_verse9"></span><strong><sup>9 </sup></strong>Maze Yetiro arahimbarwa kubera ivyiza vyose Yehova yari yakoreye Isirayeli kuko yari yarabarokoye mu kuboko kwa Misiri. <span id="chapter18_verse10"></span><strong><sup>10 </sup></strong>Ku <span id="page118" class="pageNum" data-no="118" data-before-text="118"></span>bw’ivyo Yetiro avuga ati: “Hahezagirwe Yehova, uwabarokoye mu kuboko kwa Misiri no mu kuboko kwa Farawo, uwarokoye kandi abantu akabakura munsi y’ukuboko kwa Misiri. <span id="chapter18_verse11"></span><strong><sup>11 </sup></strong>Ubu rero ndamenye koko yuko Yehova akomeye kuruta izindi mana zose, kubera ivyo bintu bakoze bita imbere mu kubarwanya.” <span id="chapter18_verse12"></span><strong><sup>12 </sup></strong>Maze Yetiro sebukwe wa Musa, atora ishikanwa riturirwa n’ibimazi bishikanirwa Imana. Hanyuma Aroni n’abagabo b’inararibonye bose ba Isirayeli baza gusangira umukate na sebukwe wa Musa, imbere y’Imana y’ukuri.</p>
<p id="p154" data-pid="154" class="p154 sb"><span id="chapter18_verse13"></span><strong><sup>13 </sup></strong>Ku musi ukurikira, Musa aricara nk’uko bisanzwe ngo acire imanza abantu. Kandi abantu baguma bahagarara imbere ya Musa kuva mu gitondo gushika ku mugoroba. <span id="chapter18_verse14"></span><strong><sup>14 </sup></strong>Maze sebukwe wa Musa abona ibintu vyose yariko akorera abantu. Ni kwo kuvuga ati: “Iki gikorwa uriko urakorera abantu ni nyabaki? Kubera iki ari wewe wenyene uguma wicaye, abantu bose na bo bakaguma bahagarara imbere yawe kuva mu gitondo gushika ku mugoroba?” <span id="chapter18_verse15"></span><strong><sup>15 </sup></strong>Maze Musa abwira sebukwe ati: “Ni kubera ko abantu baguma baza kuri jewe gusiguza Imana. <span id="chapter18_verse16"></span><strong><sup>16 </sup></strong>Mu gihe havyutse urubanza muri bo, rutegerezwa kuza kuri jewe, nanje ngategerezwa guca urubanza hagati y’uruhande rumwe n’urundi, kandi ngategerezwa kumenyesha ingingo z’Imana y’ukuri n’amategeko yayo.”</p>
<p id="p155" data-pid="155" class="p155 sb"><span id="chapter18_verse17"></span><strong><sup>17 </sup></strong>Nuko sebukwe amubwira ati: “Uburyo uriko urakora si bwiza. <span id="chapter18_verse18"></span><strong><sup>18 </sup></strong>Emwe, uburuhe buzokwica, wewe n’aba bantu muri kumwe, kuko iki gikorwa kiremereye cane kuri wewe. Ntiwoshobora kugikora wenyene. <span id="chapter18_verse19"></span><strong><sup>19 </sup></strong>Umviriza rero ijwi ryanje. Ngira nkugire inama, kandi Imana izobana nawe. Ba ari wewe userukira abantu imbere y’Imana y’ukuri, kandi abe ari wewe uzana imanza imbere y’Imana y’ukuri. <span id="chapter18_verse20"></span><strong><sup>20 </sup></strong>Kandi utegerezwa kubaburira ku bijanye n’ingingo nyobozi be n’amategeko, ubamenyeshe inzira bakwiye kugenderamwo n’igikorwa bakwiye gukora. <span id="chapter18_verse21"></span><strong><sup>21 </sup></strong>Mugabo wewe ukwiye kurobanura mu bantu bose abagabo babishoboye, batinya Imana, abagabo b’abizigirwa, banka inyungu y’akarenganyo. Abo uheze ubagire abakuru babo, babe abakuru b’ibihumbi, abakuru b’amajana, abakuru ba mirongo itanitanu, n’abakuru b’amacumi. <span id="chapter18_verse22"></span><strong><sup>22 </sup></strong>Na bo baze bacire imanza abantu igihe cose bibereye. Urubanza rwose rugoye bazorukuzanira, mugabo urubanza rwose rworoshe ubwabo bazorutunganya bwa bacamanza. Niwiremurure rero, na bo bafadikanye nawe kwikorera umutwaro. <span id="chapter18_verse23"></span><strong><sup>23 </sup></strong>Niwakora ico kintu, kandi Imana ikaba yabigutegetse, uzobishobora rero, kandi n’aba bantu bose bazoshika iwabo amahoro.”</p>
<p id="p156" data-pid="156" class="p156 sb"><span id="chapter18_verse24"></span><strong><sup>24 </sup></strong>Buno nyene Musa yumviriza ijwi rya sebukwe, akora ivyo yari yavuze vyose. <span id="chapter18_verse25"></span><strong><sup>25 </sup></strong>Nuko Musa atangura gutora muri Isirayeli yose abagabo babishoboye, abashinga amabanga yo kuba abakuru b’abantu, abakuru b’ibihumbi, abakuru b’amajana, abakuru ba mirongo itanitanu n’abakuru b’amacumi. <span id="chapter18_verse26"></span><strong><sup>26 </sup></strong>Hanyuma <span id="page119" class="pageNum" data-no="119" data-before-text="119"></span>bacira imanza abantu igihe cose bibereye. Urubanza rugumye baruzanira Musa, mugabo urubanza rwose rworoshe ubwabo bararutunganya bwa bacamanza. <span id="chapter18_verse27"></span><strong><sup>27 </sup></strong>Inyuma y’ivyo Musa aherekeza sebukwe, yigira mu gihugu ciwe.</p>
</body>
</html>
