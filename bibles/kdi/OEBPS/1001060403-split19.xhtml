<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">19</a> : <a href="bibleversenav2_19.xhtml">1 - 25</a></p>
<p id="p157" data-pid="157" class="p157 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Mu kwezi kugira gatatu inyuma y’aho bene Isirayeli baviriye mu gihugu ca Misiri, kuri nya musi nyene, bashika mu gahinga ka Sinayi. <span id="chapter19_verse2"></span><strong><sup>2 </sup></strong>Hanyuma bava i Refidimu, binjira mu gahinga ka Sinayi, bakambika mu gahinga. Isirayeli ikambika ng’aho imbere y’umusozi.</p>
<p id="p158" data-pid="158" class="p158 sb"><span id="chapter19_verse3"></span><strong><sup>3 </sup></strong>Hanyuma Musa aduga ku Mana y’ukuri, Yehova aca atangura kumuhamagarira muri nya musozi, avuga ati: “Ibi ni vyo ubwirizwa kubwira inzu ya Yakobo no kubarira bene Isirayeli: <span id="chapter19_verse4"></span><strong><sup>4 </sup></strong>‘Ubwanyu mwariboneye ivyo nakoreye Abanyamisiri, kugira ngo mwebwe ndabatware ku mababa y’inkona, ndabazane kuri jewe. <span id="chapter19_verse5"></span><strong><sup>5 </sup></strong>Ubu rero nimwagamburuka vy’ukuri ijwi ryanje kandi mukagumya koko isezerano ryanje, muzocika rero inyegu yanje idasanzwe mu bindi bisata vyose, kuko isi yose ari rwanje. <span id="chapter19_verse6"></span><strong><sup>6 </sup></strong>Kandi ubwanyu muzombera ubwami bw’abaherezi n’ihanga ryeranda.’ Ayo ni yo majambo ubwirizwa kubwira bene Isirayeli.”</p>
<p id="p159" data-pid="159" class="p159 sb"><span id="chapter19_verse7"></span><strong><sup>7 </sup></strong>Nuko Musa araza, ahamagara abagabo b’inararibonye b’ico gisata, ashira imbere yabo ayo majambo yose Yehova yari yamutegetse. <span id="chapter19_verse8"></span><strong><sup>8 </sup></strong>Inyuma y’ivyo abantu bose, ata n’umwe avuyemwo, bishura bati: “Ivyo Yehova avuze vyose turiteguriye kubikora.” Buno nyene Musa asubirana amajambo yabo kwa Yehova. <span id="chapter19_verse9"></span><strong><sup>9 </sup></strong>Yehova aca abwira Musa ati: “Ehe ndaje kuri wewe mu gicu cijimye, kugira abantu bumve igihe mvugana nawe, no kugira ngo na wewe bakwizere gushika igihe kitagira urugero.” Maze Musa yiganira Yehova amajambo y’abantu.</p>
<p id="p160" data-pid="160" class="p160 sb"><span id="chapter19_verse10"></span><strong><sup>10 </sup></strong>Yehova yongera kubwira Musa ati: “Genda ku bantu, ubeze uno musi n’ejo, na bo bategerezwa kumesa imitamana yabo. <span id="chapter19_verse11"></span><strong><sup>11 </sup></strong>Kandi bategerezwa kuba biteguye ku bw’umusi ugira gatatu, kuko ku musi ugira gatatu Yehova azomanuka imbere y’amaso y’abantu bose, ku musozi Sinayi. <span id="chapter19_verse12"></span><strong><sup>12 </sup></strong>Kandi utegerezwa gushiriraho uturimbi abantu hirya no hino, uti: ‘Mwirinde ntimuduge ku musozi, kandi ntimukore ku mpera zawo. Umuntu wese azokora ku musozi ntazobura kwicwa. <span id="chapter19_verse13"></span><strong><sup>13 </sup></strong>Nta kuboko gukwiye kumukorako, kuko ata kabuza azoterwa amabuye canke agatobekeranywa. Caba igitungwa canke umuntu, ntikizobaho.’ Ihembe ry’isuguru y’intama niryavuzwa, bazoshobora kuduga ku musozi.”</p>
<p id="p161" data-pid="161" class="p161 sb"><span id="chapter19_verse14"></span><strong><sup>14 </sup></strong>Maze Musa aramanuka avuye ku musozi aza aho abantu bari, atangura kubeza; na bo batangura kumesa imitamana yabo. <span id="chapter19_verse15"></span><strong><sup>15 </sup></strong>Nuko abwira abantu ati: “Nimwitegure muri iyi misi itatu. Ntimwegere icitwa umugore.”</p>
<p id="p162" data-pid="162" class="p162 sb"><span id="chapter19_verse16"></span><strong><sup>16 </sup></strong>Ku musi ugira gatatu mu gitondo, hatangura kuba imituragaro n’imiravyo, n’igicu kizitanye ku musozi, n’ijwi ryumvikana cane ry’inzamba, ku buryo abantu bose bari mw’ikambi batangura kujugumira. <span id="chapter19_verse17"></span><strong><sup>17 </sup></strong>Buno Musa asohora abantu hanze y’ikambi <span id="page120" class="pageNum" data-no="120" data-before-text="120"></span>kugira bahure n’Imana y’ukuri, hanyuma bahagarara ku mucamo w’umusozi. <span id="chapter19_verse18"></span><strong><sup>18 </sup></strong>Umusozi Sinayi ufumba umwotsi hose, bitumwe n’uko Yehova yari yamanutse kuri wo mu muriro. Kandi umwotsi wawo waguma uduga nk’umwotsi w’itanure, kandi umusozi wose wariko urajugumira cane. <span id="chapter19_verse19"></span><strong><sup>19 </sup></strong>Maze ijwi ry’inzamba rirushirije kuguma riduga, Musa atangura kuvuga, Imana y’ukuri na yo itangura kumwishura n’ijwi.</p>
<p id="p163" data-pid="163" class="p163 sb"><span id="chapter19_verse20"></span><strong><sup>20 </sup></strong>Nuko Yehova amanuka ku musozi Sinayi, kw’isonga ryawo. Maze Yehova ahamagara Musa ngo aze kw’isonga ry’umusozi, Musa na we araduga. <span id="chapter19_verse21"></span><strong><sup>21 </sup></strong>Yehova rero abwira Musa ati: “Manuka, uburire abantu, ntibahirahire ngo bamene baje aho Yehova ari ngo bihweze, bigatuma benshi muri bo bapfa. <span id="chapter19_verse22"></span><strong><sup>22 </sup></strong>N’abaherezi nyene, abegera Yehova ubudasiba, nibiyeze kugira Yehova ntiyaturukire kuri bo.” <span id="chapter19_verse23"></span><strong><sup>23 </sup></strong>Musa aca abwira Yehova ati: “Abantu ntibashobora kuduga ku musozi Sinayi, kuko ubwawe wamaze kutuburira, ngo: ‘Shiriraho uturimbi umusozi, uwugire mweranda.’” <span id="chapter19_verse24"></span><strong><sup>24 </sup></strong>Ariko Yehova amubwira ati: “Genda, manuka, kandi utegerezwa kuduga, uri kumwe na Aroni. Mugabo abaherezi be n’abantu ntibamene ngo baduge aho Yehova ari, kugira ntiyaturukire kuri bo.” <span id="chapter19_verse25"></span><strong><sup>25 </sup></strong>Nuko Musa amanuka aho abantu bari, arababwira.</p>
</body>
</html>
