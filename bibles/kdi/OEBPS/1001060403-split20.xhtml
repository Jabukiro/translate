<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">20</a> : <a href="bibleversenav2_20.xhtml">1 - 26</a></p>
<p id="p164" data-pid="164" class="p164 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Imana ivuga aya majambo yose, iti:</p>
<p id="p165" data-pid="165" class="p165 sb"><span id="chapter20_verse2"></span><strong><sup>2 </sup></strong>“Ndi Yehova Imana yawe yagukuye mu gihugu ca Misiri, mu nzu y’abashumba. <span id="chapter20_verse3"></span><strong><sup>3 </sup></strong>Ntukagire izindi mana izo ari zo zose unzana mu maso.</p>
<p id="p166" data-pid="166" class="p166 sb"><span id="chapter20_verse4"></span><strong><sup>4 </sup></strong>“Ntukihingurire igishusho c’ikibazano canke ishusho imeze nk’ikintu ico ari co cose kiri mu majuru hejuru canke kw’isi hasi canke mu mazi munsi y’isi. <span id="chapter20_verse5"></span><strong><sup>5 </sup></strong>Ntukavyunamire canke ngo woshwe kubikorera, kuko jewe Yehova Imana yawe ndi Imana isaba kwiheberwa yonyene gusa, izana igihano ku bana ku bw’ikosa rya ba se, kw’iyaruka rigira gatatu no ku rigira kane, ku banyanka; <span id="chapter20_verse6"></span><strong><sup>6 </sup></strong>mugabo nkagirira ubuntu bwuzuye urukundo iyaruka rigira igihumbi ku bankunda bakagumya amabwirizwa yanje.</p>
<p id="p167" data-pid="167" class="p167 sb"><span id="chapter20_verse7"></span><strong><sup>7 </sup></strong>“Ntugafate izina rya Yehova Imana yawe nk’aho ata co rimaze, kuko Yehova atazoreka guhana uwufata izina ryiwe nk’aho ata co rimaze.</p>
<p id="p168" data-pid="168" class="p168 sb"><span id="chapter20_verse8"></span><strong><sup>8 </sup></strong>“Mu kwibuka umusi w’isabato ngo uwufate ko ari mweranda, <span id="chapter20_verse9"></span><strong><sup>9 </sup></strong>uzokora akazi kandi urangure igikorwa cawe cose mu misi itandatu. <span id="chapter20_verse10"></span><strong><sup>10 </sup></strong>Mugabo umusi ugira indwi ni isabato kuri Yehova Imana yawe. Ntuze ukore igikorwa na kimwe, wewe canke umuhungu wawe canke umukobwa wawe, umushumba wawe canke umushumbakazi wawe canke igitungwa cawe canke kavamahanga wawe ari mu marembo yawe. <span id="chapter20_verse11"></span><strong><sup>11 </sup></strong>Kuko mu misi itandatu Yehova yakoze amajuru n’isi n’ikiyaga be n’ikintu cose kiri muri vyo, hanyuma agatangura kuruhuka ku musi ugira indwi. Ni co gituma Yehova yahezagiye umusi w’isabato, akawugira mweranda.</p>
<p id="p169" data-pid="169" class="p169 sb"><span id="page121" class="pageNum" data-no="121" data-before-text="121"></span><span id="chapter20_verse12"></span><strong><sup>12 </sup></strong>“Tera iteka so na nyoko kugira ngo imisi yawe ibe myinshi ku butaka Yehova Imana yawe agira aguhe.</p>
<p id="p170" data-pid="170" class="p170 sb"><span id="chapter20_verse13"></span><strong><sup>13 </sup></strong>“Ntukice.</p>
<p id="p171" data-pid="171" class="p171 sb"><span id="chapter20_verse14"></span><strong><sup>14 </sup></strong>“Ntukarenge ibigo.</p>
<p id="p172" data-pid="172" class="p172 sb"><span id="chapter20_verse15"></span><strong><sup>15 </sup></strong>“Ntukibe.</p>
<p id="p173" data-pid="173" class="p173 sb"><span id="chapter20_verse16"></span><strong><sup>16 </sup></strong>“Ntugashinge intahe y’ikinyoma wagiriza mugenzawe.</p>
<p id="p174" data-pid="174" class="p174 sb"><span id="chapter20_verse17"></span><strong><sup>17 </sup></strong>“Ntukipfuze inzu ya mugenzawe. Ntukipfuze umugore wa mugenzawe, canke umushumba wiwe, canke umushumbakazi wiwe, canke ishūri yiwe, canke indogobwa yiwe, canke ikintu na kimwe ca mugenzawe.”</p>
<p id="p175" data-pid="175" class="p175 sb"><span id="chapter20_verse18"></span><strong><sup>18 </sup></strong>Ico gihe abantu bose bariko babona imituragaro n’ukurabagiza kw’imiravyo, n’ijwi ry’inzamba, n’umusozi ufumba umwotsi. Abantu ngo babibone, batangura kudegedwa, bahagarara nka hariya. <span id="chapter20_verse19"></span><strong><sup>19 </sup></strong>Baca batangura kubwira Musa bati: “Ba ari wewe uvugana natwe, natwe twumvirize; mugabo Imana ntibe ari yo ivugana natwe, ntiduhave dupfa.” <span id="chapter20_verse20"></span><strong><sup>20 </sup></strong>Musa abwira abantu ati: “Ntimutinye, kuko icatumye Imana y’ukuri iza ari ukugira ngo ibageze, no kugira ngo ukuyitinya kugume imbere y’amaso yanyu ngo ntimucumure.” <span id="chapter20_verse21"></span><strong><sup>21 </sup></strong>Abantu baguma bahagaze nka hariya, mugabo Musa yegera ca kigwi c’igicu cijimye aho Imana y’ukuri yari.</p>
<p id="p176" data-pid="176" class="p176 sb"><span id="chapter20_verse22"></span><strong><sup>22 </sup></strong>Yehova yongera kubwira Musa ati: “Ibi ni vyo ubwirizwa kubwira bene Isirayeli: ‘Ubwanyu mwariboneye yuko navuganye namwe ndi mu majuru. <span id="chapter20_verse23"></span><strong><sup>23 </sup></strong>Ntimugahingure imana z’ifeza zo kumbangikanya, kandi ntimukihingurire imana z’inzahabu. <span id="chapter20_verse24"></span><strong><sup>24 </sup></strong>Uze unkorere igicaniro c’ivu, kandi uze ugishikanireko amashikanwa yawe aturirwa be n’ibimazi vyawe vy’ugusangira, umukuku wawe n’ubusho bwawe. Aho nzotuma izina ryanje ryibukwa hose, nzoza kuri wewe kandi sinzobura kuguhezagira. <span id="chapter20_verse25"></span><strong><sup>25 </sup></strong>Kandi niwankorera igicaniro c’amabuye, ntuze wubakishe amabuye abajwe. Uramutse ugikojejeko isinzo yawe, uzoba ugihumanije. <span id="chapter20_verse26"></span><strong><sup>26 </sup></strong>Kandi ntuze uduge ingazi uja ku gicaniro canje, kugira ngo ibihimba vyawe vy’ibanga ntibije ahabona hejuru yaco.’</p>
</body>
</html>
