<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">27</a> : <a href="bibleversenav2_27.xhtml">1 - 21</a></p>
<p id="p244" data-pid="244" class="p244 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>“Kandi uze ukore mu giti c’umunyinya igicaniro c’uburebure bw’amatambwe atanu, n’ubwaguke bw’amatambwe atanu. Ico gicaniro kize kibe ikwadarato, amahagarara yaco na yo abe amatambwe atatu. <span id="chapter27_verse2"></span><strong><sup>2 </sup></strong>Uze ukore amahembe yaco ku mfuruka zaco zine. Amahembe yaco azoba ava muri co, kandi uze ugihomekeko umujumpu. <span id="chapter27_verse3"></span><strong><sup>3 </sup></strong>Kandi uze ugikorere ibigopo vyo gukuraho iminyota yaco irimwo ibinure, ugikorere n’ibiyozo, n’ibibakure, n’amakanya, n’ibijamwo <span id="page132" class="pageNum" data-no="132" data-before-text="132"></span>umuriro. Ibikoresho vyaco vyose uzobikora mu mujumpu. <span id="chapter27_verse4"></span><strong><sup>4 </sup></strong>Uze ugikorere akayungiro, kabe urusenga rw’umujumpu; kandi uze ukore kuri urwo rusenga ibigōmbo bine vy’umujumpu ku mpera zarwo zine. <span id="chapter27_verse5"></span><strong><sup>5 </sup></strong>Uze ugashire munsi y’agakikuzo k’igicaniro amaja hasi imbere muri co, nya rusenga ruze rube amaja hagati mu gicaniro. <span id="chapter27_verse6"></span><strong><sup>6 </sup></strong>Kandi uze ukore iminiho y’ico gicaniro, ibe iy’igiti c’umunyinya, uyihomekeko umujumpu. <span id="chapter27_verse7"></span><strong><sup>7 </sup></strong>Iminiho yaco ize yinjizwe mu bigōmbo, kandi ize ibe ku mpande zibiri z’igicaniro igihe kirerurwa. <span id="chapter27_verse8"></span><strong><sup>8 </sup></strong>Uzokigira isandugu irangaye y’imbaho. Nk’uko nyene yabikweretse ku musozi, ni ko bazogikora.</p>
<p id="p245" data-pid="245" class="p245 sb"><span id="chapter27_verse9"></span><strong><sup>9 </sup></strong>“Kandi uze ukore ikigo c’itaberenakulo. Ku ruhande rw’amaja i Negebu, amaja mu bumanuko, ico kigo kigire ibitambara bimanitse vy’ilino nziza ihinzwe, uruhande rumwe rugire uburebure bw’amatambwe ijana. <span id="chapter27_verse10"></span><strong><sup>10 </sup></strong>Inkingi zaco mirongo ibiri n’ivyicaro binogoye vyazo mirongo ibiri ni ivy’umujumpu. Utumambo tw’izo nkingi n’ibifatanisho vyazo ni ivy’ifeza. <span id="chapter27_verse11"></span><strong><sup>11 </sup></strong>Ni ko bimeze no ku ruhande rwo mu buraruko, mu burebure: ibitambara bimanitse bigire uburebure bw’amatambwe ijana, inkingi mirongo ibiri zaco na zo n’ivyicaro binogoye vyazo mirongo ibiri bibe ivy’umujumpu, utumambo tw’izo nkingi n’ibifatanisho vyazo bibe ivy’ifeza. <span id="chapter27_verse12"></span><strong><sup>12 </sup></strong>Nayo ubwaguke bw’ico kigo, ku ruhande rwo mu burengero ibitambara bimanitse birehe n’amatambwe mirongo itanu, inkingi zavyo zibe cumi, n’ivyicaro binogoye vyazo bibe cumi. <span id="chapter27_verse13"></span><strong><sup>13 </sup></strong>Ubwaguke bwa nya kigo ku ruhande rwo mu buseruko, amaja i burasirazuba, ni amatambwe mirongo itanu. <span id="chapter27_verse14"></span><strong><sup>14 </sup></strong>Ku ruhande rumwe habe amatambwe cumi n’atanu y’ibitambara bimanitse, inkingi zavyo zibe zitatu, n’ivyicaro binogoye vyazo bibe bitatu. <span id="chapter27_verse15"></span><strong><sup>15 </sup></strong>Ku rundi ruhande habe amatambwe cumi n’atanu y’ibitambara bimanitse, inkingi zavyo zibe zitatu, n’ivyicaro binogoye vyazo bibe bitatu.</p>
<p id="p246" data-pid="246" class="p246 sb"><span id="chapter27_verse16"></span><strong><sup>16 </sup></strong>“Kandi irembo ry’ikigo rigire igikingirizo c’uburebure bw’amatambwe mirongo ibiri, c’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe; bikorwe n’umujishi. Inkingi zavyo zizoba zine, n’ivyicaro binogoye vyazo bibe bine. <span id="chapter27_verse17"></span><strong><sup>17 </sup></strong>Irya n’ino, inkingi zose za nya kigo zizogira ibifatisho vy’ifeza, utumambo twazo tube utw’ifeza, mugabo ivyicaro binogoye vyazo ni ivy’umujumpu. <span id="chapter27_verse18"></span><strong><sup>18 </sup></strong>Uburebure bw’ico kigo ni amatambwe ijana, ubwaguke na bwo amatambwe mirongo itanu, amahagarara na yo amatambwe atanu. Ibitambara bimanitse vyaco ni ivy’ilino nziza ihinzwe, ivyicaro binogoye vyazo na vyo bikaba ivy’umujumpu. <span id="chapter27_verse19"></span><strong><sup>19 </sup></strong>Ibikoresho vyose vy’iyo taberenakulo mu gikorwa cayo cose, n’imambo zayo zose, n’imambo zose z’ikigo, ni ivy’umujumpu.</p>
<p id="p247" data-pid="247" class="p247 sb"><span id="chapter27_verse20"></span><strong><sup>20 </sup></strong>“Nayo wewe, uze utegeke bene Isirayeli bakuronse amavuta y’umwelayo atyoroye, asekuye, y’igitangamuco, kugira ngo amatara yatswe nantaryo. <span id="chapter27_verse21"></span><strong><sup>21 </sup></strong>Mw’ihema ry’ihuriro, <span id="page133" class="pageNum" data-no="133" data-before-text="133"></span>hanze y’irido iri iruhande ya ca Gishingantahe, Aroni n’abahungu biwe bazotunganya nya gitangamuco kuva ku mugoroba gushika mu gitondo imbere ya Yehova. Ni icagezwe gushika igihe kitagira urugero ku mayaruka yabo, co gushitswa na bene Isirayeli.</p>
</body>
</html>
