<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 30</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">30</a> : <a href="bibleversenav2_30.xhtml">1 - 38</a></p>
<p id="p272" data-pid="272" class="p272 sb"><span id="chapter30"></span><span id="chapter30_verse1"></span><span class="w_ch"><strong>30 </strong></span>“Kandi uze ukore igicaniro kibe ahantu ho guturirira imibavu. Uze ugikore mu giti c’umunyinya. <span id="chapter30_verse2"></span><strong><sup>2 </sup></strong>Mu burebure ni itambwe<span id="footnotesource51"></span><a epub:type="noteref" href="#footnote51">*</a>, mu bwaguke itambwe, kibe ikwadarato, amahagarara yaco na yo abe amatambwe abiri. Amahembe yaco asokoroka ava muri co. <span id="chapter30_verse3"></span><strong><sup>3 </sup></strong>Uze ugihomekeko inzahabu itavanze, ku buringanire bwaco bwo hejuru no ku mpande zaco irya n’ino no ku mahembe yaco. Uze ugikorere umukugirwa w’inzahabu ugikikuje. <span id="chapter30_verse4"></span><strong><sup>4 </sup></strong>Uzogikorera kandi ibigōmbo bibiri vy’inzahabu. Uzobikora bije munsi y’umukugirwa waco kuri zibiri muri za mpande zaco, ku mpande zaco zibiri zirabana, kuko bizoba ivyo gufata iminiho yo kukireruza. <span id="chapter30_verse5"></span><strong><sup>5 </sup></strong>Kandi uze ukore iyo miniho mu giti c’umunyinya, uyihomekeko inzahabu. <span id="chapter30_verse6"></span><strong><sup>6 </sup></strong>Kandi uze ugishire imbere ya ya rido iri hafi ya ya sandugu y’igishingantahe, imbere y’umurumyo uri <span id="page139" class="pageNum" data-no="139" data-before-text="139"></span>hejuru ya ca Gishingantahe, aho nzoseruka imbere yawe.</p>
<p id="p273" data-pid="273" class="p273 sb"><span id="chapter30_verse7"></span><strong><sup>7 </sup></strong>“Aroni aze agifumbishirizeko umwotsi imibavu imota neza. Buri gitondo, igihe atunganya ya matara, azoyifumbisha umwotsi. <span id="chapter30_verse8"></span><strong><sup>8 </sup></strong>Kandi igihe Aroni azokwatsa nya matara hagati ya ya migoroba ibiri, azoyifumbisha umwotsi. Ni imibavu ishikanwa nantaryo imbere ya Yehova mu mayaruka yanyu. <span id="chapter30_verse9"></span><strong><sup>9 </sup></strong>Ntimuze mushikane kuri co imibavu itemewe n’amategeko, canke ishikanwa riturirwa, canke ishikanwa ry’intete. Kandi ntimuze musuke kuri co ishikanwa ry’ikinyobwa. <span id="chapter30_verse10"></span><strong><sup>10 </sup></strong>Kandi Aroni aze atangire impongano ku mahembe yaco rimwe mu mwaka. Akoresheje makeyi ku maraso y’ishikanwa ry’igicumuro ry’impongano, azogitangira impongano rimwe mu mwaka mu mayaruka yanyu. Ni ceranda rwose kuri Yehova.”</p>
<p id="p274" data-pid="274" class="p274 sb"><span id="chapter30_verse11"></span><strong><sup>11 </sup></strong>Yehova abandanya kubarira Musa ati: <span id="chapter30_verse12"></span><strong><sup>12 </sup></strong>“Igihe uharura igitigiri cose hamwe ca bene Isirayeli ugize rusansuma rwabo, umwe wese muri bo aze ahe Yehova incungu ku bw’ubuzima bwiwe igihe basansumwa, ngo ntihagire icago kibazako igihe basansumwa. <span id="chapter30_verse13"></span><strong><sup>13 </sup></strong>Ibi ni vyo abarengana baja mu baharuwe bose bazotanga: ica kabiri ca shekeli hisunzwe shekeli y’ahantu heranda. Ingero mirongo ibiri za gera<span id="footnotesource52"></span><a epub:type="noteref" href="#footnote52">*</a> zingana na shekeli. Ica kabiri ca shekeli ni yo ntererano ihabwa Yehova. <span id="chapter30_verse14"></span><strong><sup>14 </sup></strong>Umuntu wese arengana aja mu banditswe, kuva ku myaka mirongo ibiri no kuduga, azotanga intererano ya Yehova. <span id="chapter30_verse15"></span><strong><sup>15 </sup></strong>Umutunzi ntakwiye gutanga ibirenze, kandi n’umuntu mutoyi ntaze atange ibiri munsi y’ico ca kabiri ca shekeli, kugira hatangwe intererano ya Yehova kugira ngo mutangirwe impongano. <span id="chapter30_verse16"></span><strong><sup>16 </sup></strong>Kandi uze utore amafeza y’impongano avuye kuri bene Isirayeli uyatange ku bw’igikorwa c’ihema ry’ihuriro, ngo abere bene Isirayeli icibutso imbere ya Yehova, kugira ngo mutangirwe impongano.”</p>
<p id="p275" data-pid="275" class="p275 sb"><span id="chapter30_verse17"></span><strong><sup>17 </sup></strong>Yehova yongera kubarira Musa ati: <span id="chapter30_verse18"></span><strong><sup>18 </sup></strong>“Uze ukore ikibesani c’umujumpu n’igitereko caco c’umujumpu c’ugukaraba, kandi uze ugishire hagati y’ihema ry’ihuriro na ca gicaniro uheze ushire amazi muri ico kibesani. <span id="chapter30_verse19"></span><strong><sup>19 </sup></strong>Kandi Aroni n’abahungu biwe bazotegerezwa gukaraba ku maboko no ku birenge kuri co. <span id="chapter30_verse20"></span><strong><sup>20 </sup></strong>Bagiye mw’ihema ry’ihuriro bazokaraba n’amazi kugira ntibapfe, canke bagiye gukora igikorwa hafi y’igicaniro kugira bafumbishe umwotsi ishikanwa rishikanishwa umuriro rihabwa Yehova. <span id="chapter30_verse21"></span><strong><sup>21 </sup></strong>Baze bakarabe ku maboko no ku birenge kugira ntibapfe, iyo ibabere ingingo nyobozi gushika igihe kitagira urugero, we n’uruvyaro rwiwe mu mayaruka yabo yose.”</p>
<p id="p276" data-pid="276" class="p276 sb"><span id="chapter30_verse22"></span><strong><sup>22 </sup></strong>Yehova abandanya kubarira Musa ati: <span id="chapter30_verse23"></span><strong><sup>23 </sup></strong>“Nayo wewe, niwitorere utumota twizatwiza: imira<span id="footnotesource53"></span><a epub:type="noteref" href="#footnote53">*</a> y’amama agumaraye ingana ingero amajana atanu, n’umudarasini usosa ungana ica kabiri c’ico gitigiri, ingero amajana abiri na mirongo <span id="page140" class="pageNum" data-no="140" data-before-text="140"></span>itanu, n’ikibingo kimota neza kingana ingero amajana abiri na mirongo itanu, <span id="chapter30_verse24"></span><strong><sup>24 </sup></strong>n’umubagabaga ungana ingero amajana atanu hisunzwe shekeli y’ahantu heranda, n’amavuta y’umwelayo angana hini. <span id="chapter30_verse25"></span><strong><sup>25 </sup></strong>Maze uze uyakoremwo amavuta meranda y’ukurobanuza, amavuta manovu, ikivange gikozwe n’umuhinguzi w’amavuta manovu. Abwirizwa kuba amavuta meranda y’ukurobanuza.</p>
<p id="p277" data-pid="277" class="p277 sb"><span id="chapter30_verse26"></span><strong><sup>26 </sup></strong>“Kandi uze uyarobanuze rya hema ry’ihuriro na ya sandugu y’igishingantahe, <span id="chapter30_verse27"></span><strong><sup>27 </sup></strong>na ya meza n’ibikoresho vyayo vyose, na ca gitereko c’amatara n’ibikoresho vyaco, na ca gicaniro c’imibavu, <span id="chapter30_verse28"></span><strong><sup>28 </sup></strong>na ca gicaniro c’ishikanwa riturirwa n’ibikoresho vyaco vyose, na ca kibesani n’igitereko caco. <span id="chapter30_verse29"></span><strong><sup>29 </sup></strong>Kandi uze uvyeze kugira bicike koko vyeranda rwose. Uwubikorako wese abwirizwa kuba mweranda. <span id="chapter30_verse30"></span><strong><sup>30 </sup></strong>Kandi uzorobanuza amavuta Aroni n’abahungu biwe, ubeze kugira bankorere bwa baherezi.</p>
<p id="p278" data-pid="278" class="p278 sb"><span id="chapter30_verse31"></span><strong><sup>31 </sup></strong>“Kandi uze ubarire bene Isirayeli uti: ‘Aya kuri jewe aze agume ari amavuta meranda y’ukurobanuza mu mayaruka yanyu. <span id="chapter30_verse32"></span><strong><sup>32 </sup></strong>Ntakwiye gusigwa umubiri w’umuntu, kandi ntimuze mukore n’amwe ameze nka yo mukoresheje ibiyagize. Ni ikintu ceranda. Kibwirizwa kuguma ari ikintu ceranda kuri mwebwe. <span id="chapter30_verse33"></span><strong><sup>33 </sup></strong>Uwo wese akoze amavuta manovu ameze nka yo kandi agashira makeyi kuri yo ku w’ahandi<span id="footnotesource54"></span><a epub:type="noteref" href="#footnote54">*</a>, ategerezwa kurandurwa mu bantu b’iwabo.’”</p>
<p id="p279" data-pid="279" class="p279 sb"><span id="chapter30_verse34"></span><strong><sup>34 </sup></strong>Yehova abandanya kubwira Musa ati: “Niwitorere ibimota neza: amama ya natafu<span id="footnotesource55"></span><a epub:type="noteref" href="#footnote55">*</a> na sheheleti na galubano imota be n’imibavu itavanze ya olibani. Hazoba urugero rungana kuri vyose. <span id="chapter30_verse35"></span><strong><sup>35 </sup></strong>Uze ubikoremwo imibavu, uruvange rw’ibimota rukozwe n’umuhinguzi w’amavuta manovu, arunze umunyu, atavanze, kibe ikintu ceranda. <span id="chapter30_verse36"></span><strong><sup>36 </sup></strong>Uze usye mikeyi kuri yo uyigire ifu inoze, ushire nkeyi kuri yo imbere ya ca Gishingantahe mw’ihema ry’ihuriro, aho nzoseruka imbere yawe. Ikwiye kuba myeranda rwose kuri mwebwe. <span id="chapter30_verse37"></span><strong><sup>37 </sup></strong>Kandi imibavu uzokora muri ivyo bintu, ntimuze muyikore ku bwanyu. Ubwirizwa kuguma ubibona nk’ikintu ceranda kuri Yehova. <span id="chapter30_verse38"></span><strong><sup>38 </sup></strong>Uwo wese akoze imibavu iyo ari yo yose imeze nka yo kugira aryoherwe n’akamoto kayo, aze arandurwe mu bantu b’iwabo.”</p>
<div class="groupFootnote"><aside epub:type="footnote"><div epub:type="footnote" id="footnote51"><p id="p420" data-pid="420"><a href="1001060403-split30.xhtml#footnotesource51">^ <span class="footnoteref">Kuv. 30:2</span></a> Ni itambwe ry’ukuboko uciriye mu nkokora. Ni nka cm 44,5.</p></div></aside>
<aside epub:type="footnote"><div epub:type="footnote" id="footnote52"><p id="p421" data-pid="421"><a href="1001060403-split30.xhtml#footnotesource52">^ <span class="footnoteref">Kuv. 30:13</span></a> Ingero ya gera yangana n’amagarama 0,57.</p></div></aside>
<aside epub:type="footnote"><div epub:type="footnote" id="footnote53"><p id="p422" data-pid="422"><a href="1001060403-split30.xhtml#footnotesource53">^ <span class="footnoteref">Kuv. 30:23</span></a> Raba <a href="1001060600.xhtml#pos5283">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote54"><p id="p423" data-pid="423"><a href="1001060403-split30.xhtml#footnotesource54">^ <span class="footnoteref">Kuv. 30:33</span></a> Ni ukuvuga uwutari uwo mu muryango wa Aroni.</p></div></aside>
<aside epub:type="footnote"><div epub:type="footnote" id="footnote55"><p id="p424" data-pid="424"><a href="1001060403-split30.xhtml#footnotesource55">^ <span class="footnoteref">Kuv. 30:34</span></a> Natafu ni ibintu bimota bijojota biva ku biti.</p></div></aside>
</div>
</body>
</html>
