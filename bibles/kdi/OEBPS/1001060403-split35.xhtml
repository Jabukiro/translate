<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 35</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">35</a> : <a href="bibleversenav2_35.xhtml">1 - 35</a></p>
<p id="p314" data-pid="314" class="p314 sb"><span id="chapter35"></span><span id="chapter35_verse1"></span><span class="w_ch"><strong>35 </strong></span>Mu nyuma Musa akoranya ikoraniro ryose rya bene Isirayeli, ababwira ati: “Aya ni yo majambo Yehova yategetse, ngo ashitswe: <span id="chapter35_verse2"></span><strong><sup>2 </sup></strong>Imisi itandatu ni yo igikorwa gishobora gukorwamwo, mugabo umusi ugira indwi uzocika ikintu ceranda kuri mwebwe, isabato y’akaruhuko kuzuye kuri Yehova. Umuntu wese azokora igikorwa kuri wo azokwicwa. <span id="chapter35_verse3"></span><strong><sup>3 </sup></strong>Ntimugacane umucanwa ahantu na hamwe muba, ku musi w’isabato.”</p>
<p id="p315" data-pid="315" class="p315 sb"><span id="chapter35_verse4"></span><strong><sup>4 </sup></strong>Musa abandanya kubwira ikoraniro ryose rya bene Isirayeli ati: “Iri ni ryo jambo Yehova yategetse, ati: <span id="chapter35_verse5"></span><strong><sup>5 </sup></strong>‘Nimutorere Yehova intererano muri mwebwe ubwanyu. Umuntu wese afise umutima ukunze nayizane ibe intererano ya Yehova, ni ukuvuga: inzahabu n’ifeza n’umujumpu, <span id="chapter35_verse6"></span><strong><sup>6 </sup></strong>inyuzi z’ubururu, ubwoya buzize ibara ry’umuyugubwe ugomba gutukura, igitambara c’ibara ry’agahama, ilino nziza, ubwoya bw’impene, <span id="chapter35_verse7"></span><strong><sup>7 </sup></strong>inshato z’impfizi y’intama zizize ibara ritukura, inshato z’ivyogaruzi, igiti c’umunyinya, <span id="chapter35_verse8"></span><strong><sup>8 </sup></strong>amavuta y’igitangamuco, amavuta y’umusomozo yo kurobanuza n’ay’imibavu imota neza, <span id="chapter35_verse9"></span><strong><sup>9 </sup></strong>amabuye ya onigisi n’amabuye amadikwa yo gushira kuri efodi no kuri ka kambarwa ko ku gikiriza.</p>
<p id="p316" data-pid="316" class="p316 sb"><span id="chapter35_verse10"></span><strong><sup>10 </sup></strong>“‘Kandi ab’umutima w’inkerebutsi bose muri mwebwe nibaze bakore ivyo Yehova yategetse vyose, <span id="chapter35_verse11"></span><strong><sup>11 </sup></strong>ni ukuvuga ya taberenakulo kumwe n’ihema ryayo be n’igipfukisho cayo, ingobe zayo n’ibizingiti vyayo, ibihindizo vyayo, inkingi zayo n’ivyicaro binogoye vyayo; <span id="chapter35_verse12"></span><strong><sup>12 </sup></strong>ya Sandugu n’iminiho yayo, wa murumyo na ya rido y’igikingirizo; <span id="chapter35_verse13"></span><strong><sup>13 </sup></strong>ya meza n’iminiho yayo n’ibikoresho vyayo vyose, na ya <span id="page148" class="pageNum" data-no="148" data-before-text="148"></span>mikate yerekanwa; <span id="chapter35_verse14"></span><strong><sup>14 </sup></strong>na ca gitereko c’amatara yo gutanga umuco be n’ibikoresho vyaco n’amatara yaco, na ya mavuta y’ugutanga umuco; <span id="chapter35_verse15"></span><strong><sup>15 </sup></strong>na ca gicaniro c’imibavu n’iminiho yaco; na ya mavuta y’ukurobanuza na ya mibavu imota neza; na ca gikingirizo c’ubwinjiriro, co ku bwinjiriro bw’itaberenakulo; <span id="chapter35_verse16"></span><strong><sup>16 </sup></strong>ca gicaniro c’ishikanwa riturirwa be na ka kayungiro k’umujumpu kaco, iminiho yaco n’ibikoresho vyaco vyose; ca kibesani n’igitereko caco; <span id="chapter35_verse17"></span><strong><sup>17 </sup></strong>vya bitambara bimanikwa vy’ikigo, inkingi zaco n’ivyicaro binogoye vyaco; na ca gikingirizo c’irembo ry’ikigo; <span id="chapter35_verse18"></span><strong><sup>18 </sup></strong>za mambo z’itaberenakulo na za mambo z’ikigo n’imigozi yazo; <span id="chapter35_verse19"></span><strong><sup>19 </sup></strong>za mpuzu z’injishano z’igikorwa c’aheranda, za mpuzu nyeranda za Aroni umuherezi na za mpuzu z’abahungu biwe zo kwambara mu gukora bwa baherezi.’”</p>
<p id="p317" data-pid="317" class="p317 sb"><span id="chapter35_verse20"></span><strong><sup>20 </sup></strong>Nuko ikoraniro ryose rya bene Isirayeli rirasohoka, riva imbere ya Musa. <span id="chapter35_verse21"></span><strong><sup>21 </sup></strong>Maze baraza, umuntu wese umutima wiwe usunitse, umuntu wese impwemu yiwe isunitse, bazana intererano ya Yehova ku bw’igikorwa c’ihema ry’ihuriro no ku bw’ibikorwa vyaryo vyose no ku bwa za mpuzu nyeranda. <span id="chapter35_verse22"></span><strong><sup>22 </sup></strong>Baguma baza, abagabo kumwe n’abagore, uwufise umutima ukunze wese. Bazana udusharizo tw’ibipengeri n’amahereni n’impeta n’udusharizo tw’ikigore, ubwoko bwose bw’ibintu vy’inzahabu, ni ukuvuga umuntu wese yashikanira Yehova ishikanwa rizungagizwa ry’inzahabu. <span id="chapter35_verse23"></span><strong><sup>23 </sup></strong>Kandi abo bose baba bafise inyuzi z’ubururu n’ubwoya buzize ibara ry’umuyugubwe ugomba gutukura, n’igitambara c’ibara ry’agahama, n’ilino nziza n’ubwoya bw’impene n’inshato z’impfizi y’intama zizize ibara ritukura n’inshato z’ivyogaruzi, barabizana. <span id="chapter35_verse24"></span><strong><sup>24 </sup></strong>Abo bose baterera intererano y’ifeza n’umujumpu barazana intererano ya Yehova, n’abo bose baba bafise ibiti vy’iminyinya vyo gukoresha igikorwa cose ca nya kazi barabizana.</p>
<p id="p318" data-pid="318" class="p318 sb"><span id="chapter35_verse25"></span><strong><sup>25 </sup></strong>Kandi abagore bose b’umutima wuzuye ubukerebutsi barajisha n’amaboko yabo, bakaguma bazana imihingo ya za nyuzi z’ubururu na bwa bwoya buzize ibara ry’umuyugubwe ugomba gutukura, ca gitambara c’ibara ry’agahama na ya lino nziza. <span id="chapter35_verse26"></span><strong><sup>26 </sup></strong>Nuko abagore bose umutima wabo usunitse bivuye ku bukerebutsi, bajisha bwa bwoya bw’impene.</p>
<p id="p319" data-pid="319" class="p319 sb"><span id="chapter35_verse27"></span><strong><sup>27 </sup></strong>Abakuru na bo bazana amabuye ya onigisi n’amabuye amadikwa yo gushira kuri ya efodi no kuri ka kambarwa ko ku gikiriza, <span id="chapter35_verse28"></span><strong><sup>28 </sup></strong>na ya mavuta y’umusomozo, na ya mavuta yo gutanga umuco, n’ay’ukurobanuza, n’aya ya mibavu imota neza. <span id="chapter35_verse29"></span><strong><sup>29 </sup></strong>Umugabo wese n’umugore wese umutima usunitse kuzana ikintu co gukoresha igikorwa cose Yehova yari yategetse gukora biciye kuri Musa, yarabigira. Bene Isirayeli bazanira Yehova ishikanwa ritangwa ku bushake.</p>
<p id="p320" data-pid="320" class="p320 sb"><span id="chapter35_verse30"></span><strong><sup>30 </sup></strong>Maze Musa abwira bene Isirayeli ati: “Raba, Yehova yahamagaye mw’izina Bezaleli mwene Uri, Uri mwene Huru, wo mu muryango wa Yuda. <span id="chapter35_verse31"></span><strong><sup>31 </sup></strong>Kandi yatanguye kumwuzuza impwemu y’Imana mu bijanye <span id="page149" class="pageNum" data-no="149" data-before-text="149"></span>n’ubukerebutsi, n’ugutegera n’ubumenyi be n’ubwoko bwose bw’ubuhinga <span id="chapter35_verse32"></span><strong><sup>32 </sup></strong>ngo ahingure ibintu vy’ubuhinga, akore mu nzahabu n’ifeza n’umujumpu, <span id="chapter35_verse33"></span><strong><sup>33 </sup></strong>no mu vy’uguhingura amabuye ku bwo kuyamadika, no mu vy’uguhingura ibiti ku bwo gukora ibintu vy’ubuhanga vy’ubwoko bwose. <span id="chapter35_verse34"></span><strong><sup>34 </sup></strong>Kandi yashize mu mutima wiwe yuko akwiye kwigisha, we hamwe na Oholiyabu mwene Ahisamaki wo mu muryango wa Dani. <span id="chapter35_verse35"></span><strong><sup>35 </sup></strong>Yujuje imitima yabo ubukerebutsi, kugira bakore igikorwa cose c’umuhinguzi w’utugenegene n’umudeshi, n’ic’umujishi w’inyuzi z’ubururu n’ubwoya buzize ibara ry’umuyugubwe ugomba gutukura, n’ibitambara vy’ibara ry’agahama, n’ilino nziza, be n’ic’umujishi w’impuzu, abantu bakora ubwoko bwose bw’igikorwa kandi bagahingura ibintu vy’ubuhinga.</p>
</body>
</html>
