<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 36</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">36</a> : <a href="bibleversenav2_36.xhtml">1 - 38</a></p>
<p id="p321" data-pid="321" class="p321 sb"><span id="chapter36"></span><span id="chapter36_verse1"></span><span class="w_ch"><strong>36 </strong></span>“Kandi Bezaleli ategerezwa gukora, na Oholiyabu nyene, n’umugabo wese w’umutima w’inkerebutsi, uwo Yehova yahaye ubukerebutsi n’ugutegera muri ivyo bintu, kugira amenye ingene akora akazi kose ka ca gikorwa ceranda yisunze ivyo Yehova yategetse vyose.”</p>
<p id="p322" data-pid="322" class="p322 sb"><span id="chapter36_verse2"></span><strong><sup>2 </sup></strong>Nuko Musa ahamagara Bezaleli na Oholiyabu n’umugabo wese w’umutima w’inkerebutsi, uwo Yehova yari yashize ubukerebutsi mu mutima, umugabo wese umutima wiwe usunitse kuza ku gikorwa kugira agikore. <span id="chapter36_verse3"></span><strong><sup>3 </sup></strong>Maze batora imbere ya Musa intererano yose bene Isirayeli bari bazanye ku bwo gukora akazi ka ca gikorwa ceranda, kandi bano baguma bamuzanira ishikanwa ritangwa ku bushake, uko bukeye.</p>
<p id="p323" data-pid="323" class="p323 sb"><span id="chapter36_verse4"></span><strong><sup>4 </sup></strong>Nuko abantu bose b’inkerebutsi bariko bakora nya gikorwa ceranda cose batangura kuza, umugabo umwe hanyuma y’uwundi, bavuye ku gikorwa cabo bariko barakora, <span id="chapter36_verse5"></span><strong><sup>5 </sup></strong>babwira Musa bati: “Abantu bariko bazana vyinshi kuruta ivyo igikorwa gikeneye ku bw’akazi Yehova yategetse ko gakorwa.” <span id="chapter36_verse6"></span><strong><sup>6 </sup></strong>Nuko Musa ategeka yuko bacisha itangazo mw’ikambi, ngo: “Bagabo namwe bagore, ntihagire ibindi bikoresho mwongera kuzana vy’intererano nyeranda.” Nuko abantu babuzwa kubizana. <span id="chapter36_verse7"></span><strong><sup>7 </sup></strong>Kandi nya bikoresho vyari bihagije ku bw’igikorwa cose co gukora, mbere vyari umurengera.</p>
<p id="p324" data-pid="324" class="p324 sb"><span id="chapter36_verse8"></span><strong><sup>8 </sup></strong>Hanyuma abantu bose b’umutima w’inkerebutsi mu bariko bakora nya gikorwa batangura gukora ya taberenakulo, vya bitambara cumi vy’ihema vy’ilino nziza ihinzwe, n’inyuzi z’ubururu n’ubwoya buzize ibara ry’umuyugubwe ugomba gutukura, n’igitambara c’ibara ry’agahama; abikorana abakerubi badeshwe n’umudeshi. <span id="chapter36_verse9"></span><strong><sup>9 </sup></strong>Uburebure bw’igitambara kimwe cose bwari amatambwe<span id="footnotesource58"></span><a epub:type="noteref" href="#footnote58">*</a> mirongo ibiri n’umunani, ubwaguke bw’igitambara kimwe cose na bwo amatambwe ane. Ingero yari imwe ku bitambara vyose. <span id="chapter36_verse10"></span><strong><sup>10 </sup></strong>Maze afatanya ibitambara bitanu kimwe ku kindi, bindi bitanu na vyo arabifatanya kimwe ku kindi. <span id="page150" class="pageNum" data-no="150" data-before-text="150"></span><span id="chapter36_verse11"></span><strong><sup>11 </sup></strong>Inyuma y’ivyo akora utugōmbo tw’inyuzi z’ubururu ku mubari w’igitambara kimwe ku mpera y’ihuriro. Agira kuno nyene ku mubari w’igitambara gihereza ku rindi huriro. <span id="chapter36_verse12"></span><strong><sup>12 </sup></strong>Akora utugōmbo mirongo itanu ku gitambara kimwe, akora tundi mirongo itanu ku mpera y’igitambara cari ku rindi huriro, nya tugōmbo tukarabana. <span id="chapter36_verse13"></span><strong><sup>13 </sup></strong>Amaherezo akora ingobe mirongo itanu z’inzahabu hanyuma afatanya nya bitambara kimwe ku kindi akoresheje za ngobe, ku buryo bicika itaberenakulo imwe.</p>
<p id="p325" data-pid="325" class="p325 sb"><span id="chapter36_verse14"></span><strong><sup>14 </sup></strong>Abandanya gukora kuri ya taberenakulo ibitambara vy’ubwoya bw’impene ku bwa nya hema. Ibitambara cumi na kimwe ni vyo yakoze. <span id="chapter36_verse15"></span><strong><sup>15 </sup></strong>Uburebure bw’igitambara kimwe cose bwari amatambwe mirongo itatu, ubwaguke na bwo amatambwe ane. Ingero yari imwe kuri ivyo bitambara cumi na kimwe. <span id="chapter36_verse16"></span><strong><sup>16 </sup></strong>Maze afatanya ibitambara bitanu ukwavyo, ibindi bitambara bitandatu na vyo ukwavyo. <span id="chapter36_verse17"></span><strong><sup>17 </sup></strong>Ubukurikira akora utugōmbo mirongo itanu ku mubari w’igitambara gihereza kw’ihuriro, akora tundi mirongo itanu ku mubari w’ikindi gitambara cafatana na co. <span id="chapter36_verse18"></span><strong><sup>18 </sup></strong>Inyuma y’ivyo akora ingobe mirongo itanu z’umujumpu ku bwo gufatanya ihema kugira ricike ikintu kimwe.</p>
<p id="p326" data-pid="326" class="p326 sb"><span id="chapter36_verse19"></span><strong><sup>19 </sup></strong>Atangura gukora igipfukisho c’ihema mu nshato z’impfizi y’intama zizize ibara ritukura be n’igipfukisho mu nshato z’ivyogaruzi, hejuru.</p>
<p id="p327" data-pid="327" class="p327 sb"><span id="chapter36_verse20"></span><strong><sup>20 </sup></strong>Maze akora vya bizingiti vya ya taberenakulo mu giti c’umunyinya, bihagarara ku mpera. <span id="chapter36_verse21"></span><strong><sup>21 </sup></strong>Uburebure bw’ikizingiti yari amatambwe cumi, ubwaguke bw’ikizingiti kimwe cose na bwo itambwe rimwe n’igice. <span id="chapter36_verse22"></span><strong><sup>22 </sup></strong>Ikizingiti kimwe cose cari gifise udutwe tubiri tujana kamwe n’akandi. Ukwo ni ko yagize ku bizingiti vyose vy’itaberenakulo. <span id="chapter36_verse23"></span><strong><sup>23 </sup></strong>Nuko akora nya bizingiti ku bw’itaberenakulo, ibizingiti mirongo ibiri vy’uruhande ruraba i Negebu, amaja mu bumanuko. <span id="chapter36_verse24"></span><strong><sup>24 </sup></strong>Hanyuma akora ivyicaro binogoye mirongo ine vy’ifeza vyo kuja munsi ya vya bizingiti mirongo ibiri, bibiri munsi y’ikizingiti kimwe kumwe n’udutwe twaco tubiri, na bibiri munsi y’ikindi kizingiti kumwe n’udutwe twaco tubiri. <span id="chapter36_verse25"></span><strong><sup>25 </sup></strong>Urundi ruhande rw’itaberenakulo, urwo mu buraruko, arukorera ibizingiti mirongo ibiri <span id="chapter36_verse26"></span><strong><sup>26 </sup></strong>n’ivyicaro binogoye mirongo ine vyavyo vy’ifeza, bibiri munsi y’ikizingiti kimwe, na bibiri munsi y’ikindi kizingiti.</p>
<p id="p328" data-pid="328" class="p328 sb"><span id="chapter36_verse27"></span><strong><sup>27 </sup></strong>Ibihimba vy’inyuma vy’itaberenakulo amaja mu burengero abikorera ibizingiti bitandatu. <span id="chapter36_verse28"></span><strong><sup>28 </sup></strong>Akora kandi ibizingiti bibiri bwa bikingi vy’imfuruka vy’itaberenakulo ku bihimba bibiri vyayo vy’inyuma. <span id="chapter36_verse29"></span><strong><sup>29 </sup></strong>Vyari bibiribibiri hasi, kandi biri kumwe bikaba amahasa gushika hejuru kuri kimwe cose ku kigōmbo ca mbere. Ivyo ni vyo yagize kuri vyo vyompi, kuri nya bikingi vy’imfuruka bibiri. <span id="chapter36_verse30"></span><strong><sup>30 </sup></strong>Nuko bigera ku bizingiti umunani, ivyicaro binogoye vyavyo vy’ifeza na vyo bigera kuri cumi na bitandatu, bibiri bigakurikirana na bindi bibiri munsi y’ikizingiti kimwe cose.</p>
<p id="p329" data-pid="329" class="p329 sb"><span id="chapter36_verse31"></span><strong><sup>31 </sup></strong>Abandanya gukora ibihindizo vy’igiti c’umunyinya, bitanu ku bw’ibizingiti vy’uruhande rumwe rwa nya taberenakulo <span id="chapter36_verse32"></span><strong><sup>32 </sup></strong>na bitanu ku bw’ibizingiti vy’urundi ruhande rwayo, na bindi bitanu <span id="page151" class="pageNum" data-no="151" data-before-text="151"></span>ku bw’ibizingiti vyayo ku bwa vya bihimba bibiri vy’inyuma amaja mu burengero. <span id="chapter36_verse33"></span><strong><sup>33 </sup></strong>Maze akora ca gihindizo co hagati co guca hagati ya vya bizingiti, kikava ku mpera imwe kigashika ku yindi. <span id="chapter36_verse34"></span><strong><sup>34 </sup></strong>Hanyuma ahomeka inzahabu kuri vya bizingiti, akora n’ibigōmbo vyavyo vy’inzahabu vyo gufata vya bihindizo, abandanya no guhomeka inzahabu kuri nya bihindizo.</p>
<p id="p330" data-pid="330" class="p330 sb"><span id="chapter36_verse35"></span><strong><sup>35 </sup></strong>Hanyuma atangura gukora irido mu nyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe. Yayikoranye abakerubi, ideshwe n’umudeshi. <span id="chapter36_verse36"></span><strong><sup>36 </sup></strong>Maze ayikorera inkingi zine z’umunyinya araheza azihomekako inzahabu, utumambo twazo tukaba utw’inzahabu, yongera azikorera ivyicaro binogoye bine vy’ifeza ishongeshejwe. <span id="chapter36_verse37"></span><strong><sup>37 </sup></strong>Abandanya gukora igikingirizo c’ubwinjiriro bw’ihema mu nyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe, bikorwa n’umujishi, <span id="chapter36_verse38"></span><strong><sup>38 </sup></strong>n’inkingi zitanu zaco n’utumambo twazo. Yongera ahomeka inzahabu hejuru ku mitwe yazo n’ibifatanisho vyazo, mugabo ivyicaro binogoye vyazo bitanu vyari ivy’umujumpu.</p>
<div class="groupFootnote"><aside epub:type="footnote"><div epub:type="footnote" id="footnote58"><p id="p427" data-pid="427"><a href="1001060403-split36.xhtml#footnotesource58">^ <span class="footnoteref">Kuv. 36:9</span></a> Ni amatambwe y’ukuboko uciriye mu nkokora. Itambwe rimwe ni nka cm 44,5.</p></div></aside>
</div>
</body>
</html>
