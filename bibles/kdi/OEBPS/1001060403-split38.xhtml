<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 38</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">38</a> : <a href="bibleversenav2_38.xhtml">1 - 31</a></p>
<p id="p336" data-pid="336" class="p336 sb"><span id="page153" class="pageNum" data-no="153" data-before-text="153"></span><span id="chapter38"></span><span id="chapter38_verse1"></span><span class="w_ch"><strong>38 </strong></span>Hanyuma akora ca gicaniro c’ishikanwa riturirwa, mu giti c’umunyinya. Uburebure bwaco bwari amatambwe atanu, ubwaguke bwaco amatambwe atanu, kikaba ikwadarato, amahagarara yaco akaba amatambwe atatu. <span id="chapter38_verse2"></span><strong><sup>2 </sup></strong>Maze akora amahembe yaco ku mfuruka zaco zine. Amahembe yaco yava muri co. Araheza agihomekako umujumpu. <span id="chapter38_verse3"></span><strong><sup>3 </sup></strong>Inyuma y’ivyo akora ibikoresho vyose vya nya gicaniro, ibigopo n’ibiyozo n’ibibakure, amakanya n’ibijamwo umuriro. Ibikoresho vyaco vyose yabikoze mu mujumpu. <span id="chapter38_verse4"></span><strong><sup>4 </sup></strong>Akorera kandi nya gicaniro akayungiro k’umujumpu kameze nk’urusenga, munsi y’agakikuzo kaco, hasi amaja hagati na hagati yaco. <span id="chapter38_verse5"></span><strong><sup>5 </sup></strong>Maze akora ibigōmbo bine mu cuma gishongeshejwe, kuri za mpera zine hafi ya ka kayungiro k’umujumpu, biba ivyo gufata ya miniho. <span id="chapter38_verse6"></span><strong><sup>6 </sup></strong>Inyuma y’ivyo akora nya miniho y’igiti c’umunyinya, ayihomekako umujumpu. <span id="chapter38_verse7"></span><strong><sup>7 </sup></strong>Maze ashira nya miniho muri vya bigōmbo ku mpande za ca gicaniro ku bwo kuyikireruza. Akigira isandugu irangaye y’imbaho.</p>
<p id="p337" data-pid="337" class="p337 sb"><span id="chapter38_verse8"></span><strong><sup>8 </sup></strong>Maze akora ca kibesani c’umujumpu n’igitereko caco c’umujumpu, akoresheje ivyirore vy’abagore b’abasukukazi bakora igikorwa gitunganijwe, ku bwinjiriro bw’ihema ry’ihuriro.</p>
<p id="p338" data-pid="338" class="p338 sb"><span id="chapter38_verse9"></span><strong><sup>9 </sup></strong>Hanyuma atangura gukora ca kigo. Ku bw’uruhande ruraba i Negebu, amaja mu bumanuko, ibitambara bimanikwa vya nya kigo vyari ivy’ilino nziza ihinzwe, bikagira amatambwe ijana. <span id="chapter38_verse10"></span><strong><sup>10 </sup></strong>Inkingi mirongo ibiri zavyo n’ivyicaro binogoye mirongo ibiri vyazo vyari ivy’umujumpu. Utumambo tw’izo nkingi n’ibifatanisho vyazo vyari ivy’ifeza. <span id="chapter38_verse11"></span><strong><sup>11 </sup></strong>Vyongeye, ku bw’uruhande rwo mu buraruko hari amatambwe ijana. Inkingi mirongo ibiri zavyo n’ivyicaro binogoye vyazo mirongo ibiri vyari ivy’umujumpu. Utumambo tw’izo nkingi n’ibifatanisho vyazo vyari ivy’ifeza. <span id="chapter38_verse12"></span><strong><sup>12 </sup></strong>Mugabo ku bw’uruhande rwo mu burengero, ibitambara bimanikwa vyari ivy’amatambwe mirongo itanu. Inkingi zavyo zari cumi, ivyicaro binogoye vyazo na vyo cumi. Utumambo twa nya nkingi n’ibifatanisho vyazo vyari ivy’ifeza. <span id="chapter38_verse13"></span><strong><sup>13 </sup></strong>Kandi ku bw’uruhande rwo mu buseruko amaja i burasirazuba hari amatambwe mirongo itanu. <span id="chapter38_verse14"></span><strong><sup>14 </sup></strong>Ibitambara bimanikwa vyari ivy’amatambwe cumi n’atanu kw’ibaba rimwe. Inkingi zavyo zari zitatu, ivyicaro binogoye vyazo na vyo bitatu. <span id="chapter38_verse15"></span><strong><sup>15 </sup></strong>Kandi ku bw’irindi baba ry’irembo ry’ikigo, ku ruhande rwo hino no ku rwo hirya, ibitambara bimanikwa vyari ivy’amatambwe cumi n’atanu. Inkingi zavyo zari zitatu, ivyicaro binogoye vyazo na vyo bitatu. <span id="chapter38_verse16"></span><strong><sup>16 </sup></strong>Ibitambara bimanikwa vyose vya nya kigo bigikikuje vyari ivy’ilino nziza ihinzwe. <span id="chapter38_verse17"></span><strong><sup>17 </sup></strong>Kandi ivyicaro binogoye vya nya nkingi vyari ivy’umujumpu. Utumambo twazo n’ibifatanisho vyazo vyari ivy’ifeza, hejuru ku masonga yazo hari hahometseko ifeza, kandi hari ivyungisho vy’ifeza ku bw’inkingi zose z’ikigo.</p>
<p id="p339" data-pid="339" class="p339 sb"><span id="page154" class="pageNum" data-no="154" data-before-text="154"></span><span id="chapter38_verse18"></span><strong><sup>18 </sup></strong>Igikingirizo c’irembo ry’ikigo cari icajishwe n’umujishi, c’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe, kandi uburebure bwaco yari amatambwe mirongo ibiri, amahagarara yaco na yo uko cangana cose yari amatambwe atanu cokimwe n’ibitambara bimanikwa vya nya kigo. <span id="chapter38_verse19"></span><strong><sup>19 </sup></strong>Inkingi zavyo zine n’ivyicaro binogoye vyazo bine vyari ivy’umujumpu. Utumambo twazo twari utw’ifeza, ku mitwe yazo hakaba hahometseko ifeza, ibifatanisho vyazo bikaba ivy’ifeza. <span id="chapter38_verse20"></span><strong><sup>20 </sup></strong>Kandi imambo zose za nya taberenakulo n’iza nya kigo kiyikikuje zari iz’umujumpu.</p>
<p id="p340" data-pid="340" class="p340 sb"><span id="chapter38_verse21"></span><strong><sup>21 </sup></strong>Ibikurikira ni vyo bintu vyatondanujwe vy’itaberenakulo, ya taberenakulo y’Igishingantahe, vyatondanujwe kw’itegeko rya Musa, kiba igikorwa c’Abalewi munsi y’uburongozi bwa Itamari mwene Aroni umuherezi. <span id="chapter38_verse22"></span><strong><sup>22 </sup></strong>Bezaleli mwene Uri, Uri mwene Huru, wo mu muryango wa Yuda akora ivyo Yehova yari yategetse Musa vyose. <span id="chapter38_verse23"></span><strong><sup>23 </sup></strong>Kandi yari kumwe na Oholiyabu mwene Ahisamaki wo mu muryango wa Dani, umuhinguzi w’utugenegene akaba n’umudeshi n’umujishi w’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza.</p>
<p id="p341" data-pid="341" class="p341 sb"><span id="chapter38_verse24"></span><strong><sup>24 </sup></strong>Inzahabu zose zakoreshejwe kuri nya gikorwa, mu gikorwa cose c’ahantu heranda, zabaye inzahabu zitanzwe bwa shikanwa rizungagizwa. Zanganye italanto mirongo ibiri n’icenda na shekeli amajana indwi na mirongo itatu hisunzwe shekeli y’ahantu heranda. <span id="chapter38_verse25"></span><strong><sup>25 </sup></strong>Ifeza z’abanditswe bo muri nya koraniro zari italanto ijana na shekeli igihumbi n’amajana indwi na mirongo irindwi na zitanu hisunzwe shekeli y’ahantu heranda. <span id="chapter38_verse26"></span><strong><sup>26 </sup></strong>Ica kabiri ca shekeli umuntu yatanga cari ica kabiri ca shekeli hisunzwe shekeli y’ahantu heranda, ku muntu wese yarengana aja mu bari banditswe kuva ku myaka mirongo ibiri y’amavuka no kuduga, bashika ku bihumbi amajana atandatu na bitatu n’amajana atanu na mirongo itanu.</p>
<p id="p342" data-pid="342" class="p342 sb"><span id="chapter38_verse27"></span><strong><sup>27 </sup></strong>Italanto ijana z’ifeza ni zo zashongeshejwe zikorwamwo vya vyicaro binogoye vy’ahantu heranda na vya vyicaro binogoye vy’irido. Ivyicaro binogoye ijana vyanganye n’italanto ijana, italanto ku cicaro kinogoye. <span id="chapter38_verse28"></span><strong><sup>28 </sup></strong>Za shekeli igihumbi n’amajana indwi na mirongo irindwi na zitanu yazikozemwo utumambo twa za nkingi yongera azihomeka hejuru ku masonga yazo, araheza arazifatanya.</p>
<p id="p343" data-pid="343" class="p343 sb"><span id="chapter38_verse29"></span><strong><sup>29 </sup></strong>Umujumpu w’ishikanwa rizungagizwa zari italanto mirongo irindwi na shekeli ibihumbi bibiri n’amajana ane. <span id="chapter38_verse30"></span><strong><sup>30 </sup></strong>Akoresheje ivyo, akora vya vyicaro binogoye vy’ubwinjiriro bw’ihema ry’ihuriro, ca gicaniro c’umujumpu na ka kayungiro kaco k’umujumpu, vya bikoresho vyose vy’igicaniro, <span id="chapter38_verse31"></span><strong><sup>31 </sup></strong>vya vyicaro binogoye vy’ikigo kihakikuje, vya vyicaro binogoye vy’irembo ry’ikigo, <span id="page155" class="pageNum" data-no="155" data-before-text="155"></span>za mambo zose z’itaberenakulo hamwe na za mambo zose z’ikigo kihakikuje.</p>
</body>
</html>
