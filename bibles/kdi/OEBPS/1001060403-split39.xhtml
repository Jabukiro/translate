<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 39</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">39</a> : <a href="bibleversenav2_39.xhtml">1 - 43</a></p>
<p id="p344" data-pid="344" class="p344 sb"><span id="chapter39"></span><span id="chapter39_verse1"></span><span class="w_ch"><strong>39 </strong></span>Muri za nyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama, bakora impuzu z’injishano zo kwambara mu gukora igikorwa c’ahantu heranda. Nuko bakora za mpuzu nyeranda za Aroni, nk’uko Yehova yari yategetse Musa.</p>
<p id="p345" data-pid="345" class="p345 sb"><span id="chapter39_verse2"></span><strong><sup>2 </sup></strong>Akora rero ya efodi y’inzahabu, y’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe. <span id="chapter39_verse3"></span><strong><sup>3 </sup></strong>Maze bahondagura utubate tw’inzahabu, ducika amabati y’intimbatimba ntonto, yongera agegena inyuzi zo gusobekanga muri za nyuzi z’ubururu na bwa bwoya buzize ibara ry’umuyugubwe ugomba gutukura na ca gitambara c’ibara ry’agahama na ya lino nziza, bikozwe n’umudeshi. <span id="chapter39_verse4"></span><strong><sup>4 </sup></strong>Bayikorera udutambara two ku rutugu badufatisha kuri yo. Yari ifatanijwe ku mpera zibiri zayo. <span id="chapter39_verse5"></span><strong><sup>5 </sup></strong>Kandi wa mukanda, uwari kuri yo ku bwo kuyitubika, wari ukozwe n’ibiyikoze nk’uko ihinguye: mu nzahabu, inyuzi z’ubururu, n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe, nk’uko Yehova yari yategetse Musa.</p>
<p id="p346" data-pid="346" class="p346 sb"><span id="chapter39_verse6"></span><strong><sup>6 </sup></strong>Maze bakora ya mabuye ya onigisi ateye mu twicariro tw’inzahabu, asaruwe nk’udusaruro tw’ikidodo hisunzwe amazina ya bene Isirayeli. <span id="chapter39_verse7"></span><strong><sup>7 </sup></strong>Nuko ayashira kuri twa dutambara two ku rutugu twa ya efodi bwa mabuye y’icibutso ku bwa bene Isirayeli, nk’uko Yehova yari yategetse Musa. <span id="chapter39_verse8"></span><strong><sup>8 </sup></strong>Maze akora ka kambarwa ko ku gikiriza, agahinguwe n’umudeshi, nka kumwe efodi ihinguwe, mu nzahabu, mu nyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama n’ilino nziza ihinzwe. <span id="chapter39_verse9"></span><strong><sup>9 </sup></strong>Kari ikwadarato iyo kazinzemwo kubiri. Bakora nya kambarwa ko ku gikiriza, iyo kazinzemwo kubiri kakangana n’itambwe ry’intoke mu burebure, no mu bwaguke itambwe ry’intoke. <span id="chapter39_verse10"></span><strong><sup>10 </sup></strong>Maze bakuzuza imisitari ine y’amabuye. Umusitari wa mbere wari uw’ibuye ry’umutuku, irya topazi n’irya emerode. <span id="chapter39_verse11"></span><strong><sup>11 </sup></strong>Umusitari wa kabiri na wo wari ibuye rya turukwazi, irya safiro n’irya yasipi. <span id="chapter39_verse12"></span><strong><sup>12 </sup></strong>Umusitari wa gatatu na wo wari ibuye rya <em>leshemu, </em>irya agata n’irya ametisito. <span id="chapter39_verse13"></span><strong><sup>13 </sup></strong>Umusitari wa kane na wo wari ibuye rya kirisolito na onigisi na yade. Yari ashingagiye mu twicariro tw’inzahabu mu dutereko twayo. <span id="chapter39_verse14"></span><strong><sup>14 </sup></strong>Kandi nya mabuye yari ahwanye n’amazina ya bene Isirayeli. Yari cumi n’abiri nk’uko amazina yabo ari, asaruwe nk’udusaruro tw’ikidodo, rimwe ryose hisunzwe izina rijako, bigirwa kuri ya miryango cumi n’ibiri.</p>
<p id="p347" data-pid="347" class="p347 sb"><span id="chapter39_verse15"></span><strong><sup>15 </sup></strong>Hanyuma batangura gukora iminyororo itsivye kuri ka kambarwa ko ku gikiriza, ikozwe bwa mugozi, mu nzahabu itavanze. <span id="chapter39_verse16"></span><strong><sup>16 </sup></strong>Maze bakora utwicariro tubiri tw’inzahabu n’ibigōmbo bibiri vy’inzahabu, baraheza babishira ku <span id="page156" class="pageNum" data-no="156" data-before-text="156"></span>mpera zibiri za nya kambarwa. <span id="chapter39_verse17"></span><strong><sup>17 </sup></strong>Inyuma y’ivyo bacisha nya migozi ibiri y’inzahabu muri vya bigōmbo bibiri ku mpera za nya kambarwa. <span id="chapter39_verse18"></span><strong><sup>18 </sup></strong>Hanyuma bacisha impera zibiri za ya migozi ibiri muri twa twicariro tubiri. Maze badushira kuri twa dutambara two ku rutugu twa efodi, ku ruhande rwayo rw’imbere. <span id="chapter39_verse19"></span><strong><sup>19 </sup></strong>Ubukurikira bakora ibigōmbo bibiri vy’inzahabu, babishira ku mpera zibiri za ka kambarwa, ku mubari wako uri ku ruhande ruhererana na efodi amaja munsi. <span id="chapter39_verse20"></span><strong><sup>20 </sup></strong>Maze bakora ibigōmbo bibiri vy’inzahabu, babishira kuri twa dutambara tubiri two ku rutugu twa efodi uvuye hepfo, ku ruhande rwayo rw’imbere, hafi y’aho ifatanirizwa, hejuru y’umukanda wa efodi. <span id="chapter39_verse21"></span><strong><sup>21 </sup></strong>Amaherezo, bacishije mu bigōmbo vyako, babohera nya kambarwa ko ku gikiriza ku bigōmbo vya efodi hakoreshejwe akagozi k’ubururu, kugira kagume hejuru ya wa mukanda wa efodi kandi nya kambarwa ntigahave kava hejuru ya efodi, nk’uko Yehova yari yategetse Musa.</p>
<p id="p348" data-pid="348" class="p348 sb"><span id="chapter39_verse22"></span><strong><sup>22 </sup></strong>Maze akora wa mwitero utagira amaboko wa efodi, uwuhinguwe n’umujishi w’impuzu, wose uba uw’inyuzi z’ubururu. <span id="chapter39_verse23"></span><strong><sup>23 </sup></strong>Izosi rya nya mwitero ryari hagati yawo, nk’izosi ry’ikoti y’ivyuma. Izosi ryawo ryari rifise umusozo urikikuje kugira ntutabuke. <span id="chapter39_verse24"></span><strong><sup>24 </sup></strong>Maze bakora ku mubuga wa nya mwitero utagira amaboko amakomamanga y’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama, bihingiye hamwe. <span id="chapter39_verse25"></span><strong><sup>25 </sup></strong>Vyongeye, bakora udukengeri tw’inzahabu itavanze, badushira hagati y’amakomamanga, tuzunguruka umubuga wa nya mwitero utagira amaboko, tuza turarobeka nya makomamanga; <span id="chapter39_verse26"></span><strong><sup>26 </sup></strong>agakengeri be n’ikomamanga, agakengeri be n’ikomamanga, bizunguruka umubuga wa nya mwitero utagira amaboko, ku bwo gukora igikorwa, nk’uko Yehova yari yategetse Musa.</p>
<p id="p349" data-pid="349" class="p349 sb"><span id="chapter39_verse27"></span><strong><sup>27 </sup></strong>Ubukurikira bakorera Aroni n’abahungu biwe amakanzu y’ilino nziza, ayahinguwe n’umujishi w’impuzu, <span id="chapter39_verse28"></span><strong><sup>28 </sup></strong>na ca gitambara co mu mutwe c’ilino nziza, na twa twambarwa two mu mutwe tw’ugushariza tw’ilino nziza, na ya mabutura y’ilino akozwe mw’ilino nziza ihinzwe, <span id="chapter39_verse29"></span><strong><sup>29 </sup></strong>na ca gikenyezo c’ilino nziza ihinzwe be n’inyuzi z’ubururu n’ubwoya buzize ibara ry’umuyugubwe ugomba gutukura n’igitambara c’ibara ry’agahama, bijishwe n’umujishi, nk’uko Yehova yari yategetse Musa.</p>
<p id="p350" data-pid="350" class="p350 sb"><span id="chapter39_verse30"></span><strong><sup>30 </sup></strong>Amaherezo bakora ka kabate gaca ibibatsi, ca kimenyetso ceranda c’iyegurwa, mu nzahabu itavanze, baraheza bandika kuri ko ivyandiko bimeze nk’udusaruro tw’ikidodo ngo: “Ubweranda ni ubwa Yehova.” <span id="chapter39_verse31"></span><strong><sup>31 </sup></strong>Maze bagashirako akagozi k’inyuzi z’ubururu kugira bagashire hejuru kuri ca gitambara co mu mutwe, nk’uko Yehova yari yategetse Musa.</p>
<p id="p351" data-pid="351" class="p351 sb"><span id="chapter39_verse32"></span><strong><sup>32 </sup></strong>Nuko igikorwa ca ya taberenakulo y’ihema ry’ihuriro cose kirarangira, kuko bene Isirayeli bagumye bakora bisunze ivyo Yehova yari yategetse Musa vyose. Bakora kuno nyene.</p>
<p id="p352" data-pid="352" class="p352 sb"><span id="page157" class="pageNum" data-no="157" data-before-text="157"></span><span id="chapter39_verse33"></span><strong><sup>33 </sup></strong>Hanyuma batangura kuzanira Musa ya taberenakulo, rya hema n’ibikoresho vyaryo vyose, ingobe zaryo, ibizingiti vyaryo, ibihindizo vyaryo n’inkingi zaryo be n’ivyicaro binogoye vyaryo, <span id="chapter39_verse34"></span><strong><sup>34 </sup></strong>n’igipfukisho caryo c’inshato z’impfizi y’intama zizize ibara ritukura n’igipfukisho caryo c’inshato z’ivyogaruzi n’irido ya ca gikingirizo, <span id="chapter39_verse35"></span><strong><sup>35 </sup></strong>na ya sandugu y’igishingantahe n’iminiho yayo na wa murumyo, <span id="chapter39_verse36"></span><strong><sup>36 </sup></strong>ya meza, ibikoresho vyayo vyose na ya mikate yerekanwa, <span id="chapter39_verse37"></span><strong><sup>37 </sup></strong>ca gitereko c’amatara c’inzahabu itavanze, amatara yaco, umusitari w’amatara, n’ibikoresho vyaco vyose na ya mavuta yo gutanga umuco, <span id="chapter39_verse38"></span><strong><sup>38 </sup></strong>na ca gicaniro c’inzahabu, na ya mavuta y’ukurobanuza, na ya mibavu imota neza, na ca gikingirizo c’ubwinjiriro bw’ihema, <span id="chapter39_verse39"></span><strong><sup>39 </sup></strong>ca gicaniro c’umujumpu na ka kayungiro kaco k’umujumpu, iminiho yaco n’ibikoresho vyaco vyose, ca kibesani n’igitereko caco, <span id="chapter39_verse40"></span><strong><sup>40 </sup></strong>vya bitambara bimanitse vy’ikigo, inkingi zaco n’ivyicaro binogoye vyazo na ca gikingirizo c’irembo ry’ikigo, imigozi yaco y’ihema n’imambo zaco n’ibikoresho vyose ku bw’igikorwa c’itaberenakulo, ku bw’ihema ry’ihuriro, <span id="chapter39_verse41"></span><strong><sup>41 </sup></strong>za mpuzu z’injishano zo kwambara mu gukora aheranda, za mpuzu nyeranda za Aroni umuherezi na za mpuzu z’abahungu biwe zo kwambara mu gukora bwa baherezi.</p>
<p id="p353" data-pid="353" class="p353 sb"><span id="chapter39_verse42"></span><strong><sup>42 </sup></strong>Hisunzwe ivyo Yehova yari yategetse Musa vyose, ni ko bene Isirayeli bakoze igikorwa cose. <span id="chapter39_verse43"></span><strong><sup>43 </sup></strong>Musa abona nya gikorwa cose, kandi bari bagikoze nk’uko Yehova yari yategetse. Ukwo ni ko bari bakoze. Ku bw’ivyo rero Musa arabahezagira.</p>
</body>
</html>
