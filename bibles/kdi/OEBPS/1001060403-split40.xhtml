<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 40</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">40</a> : <a href="bibleversenav2_40.xhtml">1 - 38</a></p>
<p id="p354" data-pid="354" class="p354 sb"><span id="chapter40"></span><span id="chapter40_verse1"></span><span class="w_ch"><strong>40 </strong></span>Maze Yehova abarira Musa ati: <span id="chapter40_verse2"></span><strong><sup>2 </sup></strong>“Mu kwezi kwa mbere, ku musi wa mbere wa nya kwezi, ubwirizwa gushinga ya taberenakulo y’ihema ry’ihuriro. <span id="chapter40_verse3"></span><strong><sup>3 </sup></strong>Uze ushireyo ya sandugu y’igishingantahe, uheze wugare inzira ishika kuri ya Sandugu ukoresheje ya rido. <span id="chapter40_verse4"></span><strong><sup>4 </sup></strong>Uze uzane ya meza uheze utunganye ivyayo, uzane na ca gitereko c’amatara, watse n’amatara yaco. <span id="chapter40_verse5"></span><strong><sup>5 </sup></strong>Uze ushire ca gicaniro c’inzahabu c’imibavu imbere ya ya sandugu y’igishingantahe hanyuma ushire mu kibanza ca gikingirizo c’ubwinjiriro bw’iyo taberenakulo.</p>
<p id="p355" data-pid="355" class="p355 sb"><span id="chapter40_verse6"></span><strong><sup>6 </sup></strong>“Kandi uze ushire ca gicaniro c’ishikanwa riturirwa imbere y’ubwinjiriro bw’itaberenakulo y’ihema ry’ihuriro, <span id="chapter40_verse7"></span><strong><sup>7 </sup></strong>wongere ushire ca kibesani hagati y’ihema ry’ihuriro na ca gicaniro, ugishiremwo amazi. <span id="chapter40_verse8"></span><strong><sup>8 </sup></strong>Uze ushireho ikigo kihakikuje uheze ushireho ca gikingirizo c’irembo ry’ikigo. <span id="chapter40_verse9"></span><strong><sup>9 </sup></strong>Kandi uze utore ya mavuta y’ukurobanuza uheze uyarobanuze nya taberenakulo n’ibiri muri yo vyose, uyeze be n’ibikoresho vyayo vyose, gutyo icike ikintu ceranda. <span id="chapter40_verse10"></span><strong><sup>10 </sup></strong>Uze uyarobanuze ca gicaniro c’ishikanwa riturirwa be n’ibikoresho vyaco vyose, uceze, gutyo gicike igicaniro ceranda rwose. <span id="chapter40_verse11"></span><strong><sup>11 </sup></strong>Kandi uze uyarobanuze ca kibesani n’igitereko caco, uceze.</p>
<p id="p356" data-pid="356" class="p356 sb"><span id="page158" class="pageNum" data-no="158" data-before-text="158"></span><span id="chapter40_verse12"></span><strong><sup>12 </sup></strong>“Maze uze wegereze Aroni n’abahungu biwe ku bwinjiriro bw’ihema ry’ihuriro, uboze n’amazi. <span id="chapter40_verse13"></span><strong><sup>13 </sup></strong>Uze wambike Aroni za mpuzu nyeranda uheze umurobanuze amavuta wongere umweze, gutyo ankorere bwa muherezi. <span id="chapter40_verse14"></span><strong><sup>14 </sup></strong>Inyuma y’ivyo uzokwegereza hafi abahungu biwe uheze ubambike amakanzu. <span id="chapter40_verse15"></span><strong><sup>15 </sup></strong>Uze ubarobanuze amavuta nk’uko wayarobanuje se, gutyo bankorere bwa baherezi, kandi irobanurwa ryabo rize ribandanye kubabera ubuherezi gushika igihe kitagira urugero mu mayaruka yabo.”</p>
<p id="p357" data-pid="357" class="p357 sb"><span id="chapter40_verse16"></span><strong><sup>16 </sup></strong>Musa akora yisunze ivyo Yehova yari yamutegetse vyose. Akora kuno nyene.</p>
<p id="p358" data-pid="358" class="p358 sb"><span id="chapter40_verse17"></span><strong><sup>17 </sup></strong>Nuko mu kwezi kwa mbere, mu mwaka ugira kabiri, ku musi wa mbere wa nya kwezi, ya taberenakulo irashingwa. <span id="chapter40_verse18"></span><strong><sup>18 </sup></strong>Aho Musa atanguriye gushinga nya taberenakulo, atereka hasi ivyicaro binogoye vyayo yongera ashiraho ibizingiti vyayo araheza yinjizamwo ibihindizo vyayo yongera ashinga inkingi zayo. <span id="chapter40_verse19"></span><strong><sup>19 </sup></strong>Maze asanza rya hema kuri ya taberenakulo, ashira ca gipfukisho c’ihema hejuru kuri yo, nk’uko Yehova yari yategetse Musa.</p>
<p id="p359" data-pid="359" class="p359 sb"><span id="chapter40_verse20"></span><strong><sup>20 </sup></strong>Inyuma y’ivyo atora ca Gishingantahe, agishira muri ya Sandugu, araheza ashira ya miniho kuri iyo Sandugu, ashira na wa murumyo hejuru kuri nya Sandugu. <span id="chapter40_verse21"></span><strong><sup>21 </sup></strong>Maze yinjiza nya Sandugu mw’itaberenakulo araheza ashira ya rido y’igikingirizo mu kibanza hanyuma yugara inzira ishika kuri ya sandugu y’igishingantahe, nk’uko Yehova yari yategetse Musa.</p>
<p id="p360" data-pid="360" class="p360 sb"><span id="chapter40_verse22"></span><strong><sup>22 </sup></strong>Ubukurikira ashira ya meza mw’ihema ry’ihuriro ku ruhande rw’itaberenakulo amaja mu buraruko hanze y’irido, <span id="chapter40_verse23"></span><strong><sup>23 </sup></strong>hanyuma ayitondekako umurongo w’imikate imbere ya Yehova, nk’uko Yehova yari yategetse Musa.</p>
<p id="p361" data-pid="361" class="p361 sb"><span id="chapter40_verse24"></span><strong><sup>24 </sup></strong>Maze ashira ca gitereko c’amatara mw’ihema ry’ihuriro imbere ya ya meza, ku ruhande rw’itaberenakulo amaja mu bumanuko. <span id="chapter40_verse25"></span><strong><sup>25 </sup></strong>Maze yatsa ya matara imbere ya Yehova, nk’uko Yehova yari yategetse Musa.</p>
<p id="p362" data-pid="362" class="p362 sb"><span id="chapter40_verse26"></span><strong><sup>26 </sup></strong>Ubukurikira ashira ca gicaniro c’inzahabu mw’ihema ry’ihuriro imbere y’irido, <span id="chapter40_verse27"></span><strong><sup>27 </sup></strong>kugira afumbishe umwotsi imibavu imota neza kuri co, nk’uko Yehova yari yategetse Musa.</p>
<p id="p363" data-pid="363" class="p363 sb"><span id="chapter40_verse28"></span><strong><sup>28 </sup></strong>Amaherezo ashira mu kibanza ca gikingirizo c’ubwinjiriro bw’itaberenakulo.</p>
<p id="p364" data-pid="364" class="p364 sb"><span id="chapter40_verse29"></span><strong><sup>29 </sup></strong>Hanyuma ashira ca gicaniro c’ishikanwa riturirwa ku bwinjiriro bw’itaberenakulo y’ihema ry’ihuriro, kugira ashikanire kuri co ishikanwa riturirwa be n’ishikanwa ry’intete, nk’uko Yehova yari yategetse Musa.</p>
<p id="p365" data-pid="365" class="p365 sb"><span id="chapter40_verse30"></span><strong><sup>30 </sup></strong>Maze ashira ca kibesani hagati y’ihema ry’ihuriro na ca gicaniro hanyuma ashira amazi muri nya kibesani ku bwo gukaraba. <span id="chapter40_verse31"></span><strong><sup>31 </sup></strong>Musa na Aroni n’abahungu biwe baraheza bakaraba kuri co ku maboko no ku birenge. <span id="chapter40_verse32"></span><strong><sup>32 </sup></strong>Iyo bagiye mw’ihema ry’ihuriro n’iyo bagiye kwegera ca gicaniro barakaraba, nk’uko Yehova yari yategetse Musa.</p>
<p id="p366" data-pid="366" class="p366 sb"><span id="chapter40_verse33"></span><strong><sup>33 </sup></strong>Amaherezo ashinga ca kigo, gikikuza ya taberenakulo na ca gicaniro, yongera ashiraho <span id="page159" class="pageNum" data-no="159" data-before-text="159"></span>ca gikingirizo c’irembo ry’ikigo.</p>
<p id="p367" data-pid="367" class="p367 sb">Nuko Musa arangiza nya gikorwa. <span id="chapter40_verse34"></span><strong><sup>34 </sup></strong>Hanyuma igicu gitangura gupfuka rya hema ry’ihuriro, ubuninahazwa bwa Yehova na bwo bwuzura nya taberenakulo. <span id="chapter40_verse35"></span><strong><sup>35 </sup></strong>Kandi Musa ntiyashoboye kwinjira muri nya hema ry’ihuriro, kuko nya gicu cari hejuru yaryo, ubuninahazwa bwa Yehova na bwo bukaba bwari bwuzuye itaberenakulo.</p>
<p id="p368" data-pid="368" class="p368 sb"><span id="chapter40_verse36"></span><strong><sup>36 </sup></strong>Kandi iyo nya gicu cidugije kikava hejuru y’itaberenakulo, bene Isirayeli baca basambura ikambi mu ntambwe zose bagize z’urugendo. <span id="chapter40_verse37"></span><strong><sup>37 </sup></strong>Ariko iyo nya gicu kitidugije ntibasambura ikambi, gushika umusi cidugije. <span id="chapter40_verse38"></span><strong><sup>38 </sup></strong>Kuko igicu ca Yehova caba kiri hejuru y’itaberenakulo ku murango, umuriro na wo ukaguma kuri yo mw’ijoro mu maso y’inzu yose ya Isirayeli mu ntambwe zose bagize z’urugendo.</p>
<div class="groupFootnote"></div>
</body>
</html>
