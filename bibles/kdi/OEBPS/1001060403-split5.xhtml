<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">5</a> : <a href="bibleversenav2_5.xhtml">1 - 23</a></p>
<p id="p26" data-pid="26" class="p26 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Mu nyuma Musa na Aroni barinjira, babwira Farawo bati: “Ibi ni vyo Yehova Imana ya Isirayeli yavuze: ‘Rekura abantu banje, baje kumpimbariza umusi mukuru mu gahinga.’” <span id="chapter5_verse2"></span><strong><sup>2 </sup></strong>Mugabo Farawo avuga ati: “Yehova ni nde, ngo ngamburukire ijwi ryiwe ndekure Isirayeli? Yehova sindamuzi namba, kandi vyongeye, sindiko ndarekura Isirayeli.” <span id="chapter5_verse3"></span><strong><sup>3 </sup></strong>Ariko babandanya kuvuga bati: “Imana y’Abaheburayo yabonanye natwe. Turakwinginze uturekure, dushaka kugenda urugendo rw’imisi itatu mu gahinga, dushikanire ikimazi Yehova Imana yacu; ahandiho yoduteza ikiza canke akadukubita inkota.” <span id="chapter5_verse4"></span><strong><sup>4 </sup></strong>Umwami wa Misiri ababwira ati: “Kubera iki, ga Musa na Aroni, mutesha abantu ibikorwa vyabo? Genda <span id="page96" class="pageNum" data-no="96" data-before-text="96"></span>mwikorere imizigo yanyu!” <span id="chapter5_verse5"></span><strong><sup>5 </sup></strong>Farawo abandanya ati: “Raba! Abanyagihugu ubu ni benshi, namwe mukabatesha igikorwa cabo co kwikorera imizigo.”</p>
<p id="p27" data-pid="27" class="p27 sb"><span id="chapter5_verse6"></span><strong><sup>6 </sup></strong>Ubwo nyene, kuri uwo musi, Farawo ategeka abahindagiza abantu ku bikorwa n’abarongozi babo, ati: <span id="chapter5_verse7"></span><strong><sup>7 </sup></strong>“Ntimusubire gutoragura ibikumbi vyo guha abantu ngo babumbe amatafari nk’uko vyahora. Ubwabo nibagende bavyitoragurire. <span id="chapter5_verse8"></span><strong><sup>8 </sup></strong>Kandi igitigiri gisabwa c’amatafari bahora bakora, muzoguma mubategeka kugikwiza. Ntimubagabanye na gatoyi, kuko bariko baranebwa. Ni co gituma bariko bikomesha amaruru, ngo ‘Dushaka kugenda, dushaka gushikanira ikimazi Imana yacu!’ <span id="chapter5_verse9"></span><strong><sup>9 </sup></strong>Reka igikorwa kiremere abo bagabo, bagikore, ntibahe amatwi amajambo y’ibinyoma.”</p>
<p id="p28" data-pid="28" class="p28 sb"><span id="chapter5_verse10"></span><strong><sup>10 </sup></strong>Nuko abahindagiza abantu ku bikorwa hamwe n’abarongozi babo barasohoka, babwira abantu bati: “Ibi ni vyo Farawo avuze: ‘Sinkibaha ibikumbi. <span id="chapter5_verse11"></span><strong><sup>11 </sup></strong>Ubwanyu nimugende mwironderere ibikumbi ahantu hose mushobora kubisanga, kuko ibikorwa vyanyu bitazogabanywako n’akavunji.’” <span id="chapter5_verse12"></span><strong><sup>12 </sup></strong>Nuko abantu bakwira igihugu cose ca Misiri gutoragura ibishakara bikoreshwa bwa bikumbi. <span id="chapter5_verse13"></span><strong><sup>13 </sup></strong>Kandi ababahindagiza ku bikorwa baguma babahutagiza, ngo “Nimurangize ibikorwa vyanyu, umwe wese igikorwa ciwe ca buri musi, nk’igihe ibikumbi vyari bikiboneka.” <span id="chapter5_verse14"></span><strong><sup>14 </sup></strong>Mu nyuma abarongozi bo muri bene Isirayeli, abo abagapita ba Farawo bari bashizeho ngo babahagarikire, barakubiswe, bano bagapita bakavuga ngo: “Kubera iki mutarangije igikonkwano mwashingiwe mu kubumba amatafari nk’uko vyahora, ejo n’uno musi?”</p>
<p id="p29" data-pid="29" class="p29 sb"><span id="chapter5_verse15"></span><strong><sup>15 </sup></strong>Ku bw’ivyo abarongozi bo muri bene Isirayeli barinjira, batangura kuririra Farawo, bati: “Kubera iki ugirira utyo abasavyi bawe? <span id="chapter5_verse16"></span><strong><sup>16 </sup></strong>Nta bikumbi abasavyi bawe bahabwa, yamara batubwira ngo: ‘Bumba amatafari!’, kandi raba abasavyi bawe barakubitwa kandi abantu bawe ari bo bari mw’ikosa.” <span id="chapter5_verse17"></span><strong><sup>17 </sup></strong>Mugabo avuga ati: “Muriko muranebwa, muriko muranebwa! Ni co gituma muriko mwivugisha ngo ‘Dushaka kugenda, dushaka gushikanira ikimazi Yehova.’ <span id="chapter5_verse18"></span><strong><sup>18 </sup></strong>Ubu rero gende, mukore! Naho ata bikumbi muzohabwa, mubwirizwa gutanga igitigiri c’amatafari cashinzwe.”</p>
<p id="p30" data-pid="30" class="p30 sb"><span id="chapter5_verse19"></span><strong><sup>19 </sup></strong>Maze abarongozi bo muri bene Isirayeli babona yuko bagowe bumvise iryo jambo ngo: “Ntimugabanye ku matafari yanyu n’akavunji ku yo umwe wese yagerewe ku musi.” <span id="chapter5_verse20"></span><strong><sup>20 </sup></strong>Inyuma y’ivyo, bahura na Musa na Aroni, bakaba bari bahagaze ng’aho barindiriye guhura na bo bavuye kwa Farawo. <span id="chapter5_verse21"></span><strong><sup>21 </sup></strong>Baca bababwira bati: “Yehova abarabe, ace urubanza, kuko mwatumye tunuka imbere ya Farawo n’imbere y’abasavyi biwe, mu gushira inkota mu kuboko kwabo ngo batwice.” <span id="chapter5_verse22"></span><strong><sup>22 </sup></strong>Maze Musa yitura Yehova, avuga ati: “Yehova, kubera iki wakwegeye ikibi aba bantu? Wantumiye iki? <span id="chapter5_verse23"></span><strong><sup>23 </sup></strong>Kuko kuva aho ninjiriye imbere ya Farawo kuvuga mw’izina ryawe, yakoreye ikibi aba bantu, kandi ntiwarushe urokora abantu bawe.”</p>
</body>
</html>
