<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Kuvayo 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Kuvayo</a>  <a href="biblechapternav2.xhtml">1</a> : <a href="bibleversenav2_1.xhtml">1 - 22</a></p>
<header>
<h1 id="p1" data-pid="1"><span id="page90" class="pageNum" data-no="90" data-before-text="90"></span><strong>Kuvayo</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Aya rero ni yo mazina ya bene Isirayeli baje mu Misiri bari kumwe na Yakobo, umugabo wese azanana n’urugo rwiwe: <span id="chapter1_verse2"></span><strong><sup>2 </sup></strong>Rubeni, Simeyoni, Lewi na Yuda, <span id="chapter1_verse3"></span><strong><sup>3 </sup></strong>Isakari, Zebuloni na Benyamini, <span id="chapter1_verse4"></span><strong><sup>4 </sup></strong>Dani na Nafutali, Gadi na Asheri. <span id="chapter1_verse5"></span><strong><sup>5 </sup></strong>Abantu bose bakomotse kuri Yakobo<span id="footnotesource1"></span><a epub:type="noteref" href="#footnote1">*</a> babaye abantu mirongo irindwi, mugabo Yozefu yari asanzwe ari mu Misiri. <span id="chapter1_verse6"></span><strong><sup>6 </sup></strong>Amaherezo Yozefu arapfa, na bene wabo bose, n’iryo yaruka ryose. <span id="chapter1_verse7"></span><strong><sup>7 </sup></strong>Nuko bene Isirayeli bararondoka, batangura kugwirirana; kandi baguma bagwira bongera barushiriza gukomera ku rugero rudasanzwe, ku buryo buzura ico gihugu.</p>
<p id="p3" data-pid="3" class="p3 sb"><span id="chapter1_verse8"></span><strong><sup>8 </sup></strong>Mu nyuma hahaguruka umwami mushasha aganza Misiri, atari azi Yozefu. <span id="chapter1_verse9"></span><strong><sup>9 </sup></strong>Maze atangura kubwira abantu biwe ati: “Ehe raba! Bene Isirayeli ni benshi kandi barakomeye kuturusha. <span id="chapter1_verse10"></span><strong><sup>10 </sup></strong>Ee baga! Tubīgire ubwenge, ntibahave bagwira, maze dushikiwe n’intambara bagaca biyongera ku batwanka, bakaturwanya hanyuma bakaduga bakava mu gihugu.”</p>
<p id="p4" data-pid="4" class="p4 sb"><span id="chapter1_verse11"></span><strong><sup>11 </sup></strong>Nuko babashiriraho abakuru b’ibikorwa vy’agahato, kugira babahahaze mu kubikoreza imizigo; baraheza bubakira Farawo ibisagara vy’ububiko, ari vyo Pitomu na Ramusesi. <span id="chapter1_verse12"></span><strong><sup>12 </sup></strong>Mugabo uko barushiriza kubahahaza, ni ko barushiriza kugwira kandi ni ko barushiriza kuguma bakwiragira hose, ku buryo bagira ubwoba bagashegeshwa kubera bene Isirayeli. <span id="chapter1_verse13"></span><strong><sup>13 </sup></strong>Ku bw’ivyo Abanyamisiri bakoresha bene Isirayeli nk’abashumba, mu mukazo. <span id="chapter1_verse14"></span><strong><sup>14 </sup></strong>Baguma batuma ubuzima bwabo buba umururazi mu kubakoresha ibikorwa vy’ubushumba biruhisha vyo guponda ubudongo bw’ibumba no kubumba amatafari, no mu kubakoresha ibikorwa vy’ubushumba vy’ubwoko bwose mu matongo, emwe, ibikorwa vy’ubushumba vy’ubwoko bwose babakoreshamwo ari abashumba, mu mukazo.</p>
<p id="p5" data-pid="5" class="p5 sb"><span id="chapter1_verse15"></span><strong><sup>15 </sup></strong>Mu nyuma umwami wa Misiri abwira abakirizi b’Abaheburayokazi, umwe akaba yitwa Shifura uwundi Puwa, <span id="chapter1_verse16"></span><strong><sup>16 </sup></strong>emwe, arinamura ati: “Igihe mufasha abagore b’Abaheburayokazi kwibaruka, mukababona bari ku ntebe<span id="footnotesource2"></span><a epub:type="noteref" href="#footnote2">*</a> yo kwibarukirako, havutse umuhungu muce mumwica, mugabo ari umukobwa mumureke abeho.” <span id="chapter1_verse17"></span><strong><sup>17 </sup></strong>Ariko nya bakirizi batinya Imana y’ukuri, ntibagira nk’uko umwami wa Misiri yari yababariye, bazigamira ubuzima abana b’abahungu. <span id="chapter1_verse18"></span><strong><sup>18 </sup></strong>Mu nyuma umwami wa Misiri ahamagara ba bakirizi, ababwira ati: “Kubera iki mwakoze ico kintu, mukazigamira ubuzima abana b’abahungu?” <span id="chapter1_verse19"></span><strong><sup>19 </sup></strong>Nya bakirizi na bo babwira Farawo bati: “Ni kubera ko abagore b’Abaheburayokazi batameze nk’abagore b’Abanyamisirikazi. Kubera <span id="page91" class="pageNum" data-no="91" data-before-text="91"></span>ko buzuye ingoga, baba bamaze kwibaruka imbere y’uko umwakirizi abashikira.”</p>
<p id="p6" data-pid="6" class="p6 sb"><span id="chapter1_verse20"></span><strong><sup>20 </sup></strong>Nuko Imana igirira neza nya bakirizi; ico gisata kiguma kirushiriza kugwira no gukomera cane. <span id="chapter1_verse21"></span><strong><sup>21 </sup></strong>Maze kubera ko nya bakirizi bari batinye Imana y’ukuri, mu nyuma ibaronsa imiryango. <span id="chapter1_verse22"></span><strong><sup>22 </sup></strong>Amaherezo Farawo ategeka abantu biwe bose ati: “Umuhungu wese avutse mumuterere mu ruzi Nili, ariko umukobwa wese mumuzigamire ubuzima.”</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p370" data-pid="370"><a href="1001060403.xhtml#footnotesource1">^ <span class="footnoteref">Kuv. 1:5</span></a> Ijambo ku rindi ni “bavuye mw’imerero ry’itako rya Yakobo.”</p></div></aside>
<aside epub:type="footnote"><div epub:type="footnote" id="footnote2"><p id="p371" data-pid="371"><a href="1001060403.xhtml#footnotesource2">^ <span class="footnoteref">Kuv. 1:16</span></a> Ashobora kuba yari amabuyi canke amatafari abiri umuvyeyi yicarako mu kwibaruka.</p></div></aside>
</div>
</body>
</html>
