<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abalewi 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abalewi</a>  <a href="biblechapternav3.xhtml">26</a> : <a href="bibleversenav3_26.xhtml">1 - 46</a></p>
<p id="p258" data-pid="258" class="p258 sb"><span id="chapter26"></span><span id="chapter26_verse1"></span><span class="w_ch"><strong>26 </strong></span>“‘Ntimuze mwihingurire imana ata co zimaze, kandi ntimuze mwishingire igishusho c’ikibazano canke inkingi nyeranda, kandi ntimuze mushire mu gihugu canyu ibuye ry’igishusho c’indatwa kugira muryunamire; kuko ndi Yehova Imana yanyu. <span id="chapter26_verse2"></span><strong><sup>2 </sup></strong>Mukwiye kwubahiriza amasabato yanje no kwamanira akoba aheranda hanje. Ndi Yehova.</p>
<p id="p259" data-pid="259" class="p259 sb"><span id="chapter26_verse3"></span><strong><sup>3 </sup></strong>“‘Nimwabandanya kugendera mu vyagezwe vyanje no kugumya amabwirizwa yanje kandi mukayashitsa koko, <span id="chapter26_verse4"></span><strong><sup>4 </sup></strong>nanje ata gukeka nzobacuncuburira imvura ku gihe cayo, kandi igihugu kizotanga koko umwimbu waco, n’igiti co mw’itongo gitange icamwa caco. <span id="chapter26_verse5"></span><strong><sup>5 </sup></strong>Kandi ikubita ryanyu rizoshika kw’isarura ryanyu ry’inzabibu, n’isarura ry’inzabibu rishike kw’ibiba ry’imbuto. Emwe, muzorya umukate wanyu muhage, mwibere mu mutekano mu gihugu canyu. <span id="chapter26_verse6"></span><strong><sup>6 </sup></strong>Kandi nzoshira amahoro mu gihugu, namwe muzokwiryamira koko, ata n’umwe abajugumiza; kandi nzoherengeteza mu gihugu ibikoko biryana, kandi inkota ntizoca mu gihugu canyu. <span id="chapter26_verse7"></span><strong><sup>7 </sup></strong>Muzokinagiza abansi banyu, <span id="page207" class="pageNum" data-no="207" data-before-text="207"></span>bagwishwe n’inkota koko imbere yanyu. <span id="chapter26_verse8"></span><strong><sup>8 </sup></strong>Batanu muri mwebwe bazokinagiza ijana, n’ijana muri mwebwe bakinagize ibihumbi cumi, kandi abansi banyu ntibazobura kugwishwa n’inkota imbere yanyu.</p>
<p id="p260" data-pid="260" class="p260 sb"><span id="chapter26_verse9"></span><strong><sup>9 </sup></strong>“‘Kandi nzohindukiriza amaso kuri mwebwe, ntume murondoka, ndabagwize, kandi nzoshitsa isezerano ryanje nagiranye namwe. <span id="chapter26_verse10"></span><strong><sup>10 </sup></strong>Ata gukeka muzorya ibihitira vy’umwaka uheze, kandi muzosohora ibihitira bibise ibishasha. <span id="chapter26_verse11"></span><strong><sup>11 </sup></strong>Nzoshira koko itaberenakulo yanje hagati muri mwebwe, kandi sinzobazinukwa. <span id="chapter26_verse12"></span><strong><sup>12 </sup></strong>Nzogendera koko hagati muri mwebwe, nerekane ko ndi Imana yanyu, namwe muzokwerekana ko muri abantu banje. <span id="chapter26_verse13"></span><strong><sup>13 </sup></strong>Ndi Yehova Imana yanyu, uwabakuye mu gihugu ca Misiri ngo ntimube mukibabera abashumba, nkavunagura imitambikwa y’ingǒgo<span id="footnotesource39"></span><a epub:type="noteref" href="#footnote39">*</a> yanyu, ngatuma mugenda mugororotse.</p>
<p id="p261" data-pid="261" class="p261 sb"><span id="chapter26_verse14"></span><strong><sup>14 </sup></strong>“‘Ariko nimutanyumviriza canke ngo mushitse ayo mabwirizwa yose, <span id="chapter26_verse15"></span><strong><sup>15 </sup></strong>mugata ivyagezwe vyanje, imitima yanyu ikazinukwa ingingo zanje z’ubutungane kandi ntimushitse amabwirizwa yanje yose, gushika aho murenga kw’isezerano ryanje, <span id="chapter26_verse16"></span><strong><sup>16 </sup></strong>nanje rero ibi ni vyo nzobagirira: mu kubahana nzobateza uruhagarara rw’igituntu n’inyonko iturira, bitume amaso yanyu agwabira, mugoyagoye. Muzobibira imbuto yanyu ubusa gusa, kuko abansi banyu batazobura kuyirya bakayirigata. <span id="chapter26_verse17"></span><strong><sup>17 </sup></strong>Emwe, mwebwe nzobashinga igitsure canje<span id="footnotesource40"></span><a epub:type="noteref" href="#footnote40">*</a>, kandi ntimuzogenda mudatsinzwe imbere y’abansi banyu. Ababanka bazobahonyangira hasi, kandi muzohunga ata wubomye inyuma.</p>
<p id="p262" data-pid="262" class="p262 sb"><span id="chapter26_verse18"></span><strong><sup>18 </sup></strong>“‘Ariko nimutanyumviriza no kuri ivyo, nzobwirizwa rero kubahana ngwije igihano canyu incuro indwi kubera ibicumuro vyanyu. <span id="chapter26_verse19"></span><strong><sup>19 </sup></strong>Kandi nzobwirizwa kuvuna ubwishime bw’inkomezi zanyu, nongere ntume amajuru yanyu amera nk’icuma, n’isi yanyu nk’umujumpu. <span id="chapter26_verse20"></span><strong><sup>20 </sup></strong>Kandi inguvu zanyu zizoherera ubusa gusa, kuko isi yanyu itazotanga umwimbu wayo, n’igiti c’isi ntigitange icamwa caco.</p>
<p id="p263" data-pid="263" class="p263 sb"><span id="chapter26_verse21"></span><strong><sup>21 </sup></strong>“‘Mugabo nimwabandanya kugenda mundwanya ntimushake kunyumviriza, nzobwirizwa rero kubateza ivyago izindi ncuro indwi nk’uko ibicumuro vyanyu biri. <span id="chapter26_verse22"></span><strong><sup>22 </sup></strong>Kandi nzorungika muri mwebwe ibikoko vyo mu gahinga, na vyo ata gukeka bizobahekura, bimare ibitungwa vyanyu vyongere bigabanye igitigiri canyu, n’amayira yanyu acike vy’ukuri umusaka.</p>
<p id="p264" data-pid="264" class="p264 sb"><span id="chapter26_verse23"></span><strong><sup>23 </sup></strong>“‘Yamara rero, nimutareka ngo ndabakosore biciye kuri ivyo bintu, mukabwirizwa kugenda mundwanya, <span id="chapter26_verse24"></span><strong><sup>24 </sup></strong>jewe, emwe, jewe nzobwirizwa rero kugenda ndabarwanya; kandi jewe, emwe, jewe nzobwirizwa kubakubita incuro indwi kubera ibicumuro vyanyu. <span id="chapter26_verse25"></span><strong><sup>25 </sup></strong>Kandi sinzobura kubazanako inkota y’uguhōra ku bw’isezerano; kandi muzokwitera <span id="page208" class="pageNum" data-no="208" data-before-text="208"></span>mu bisagara vyanyu, nanje ata gukeka ndungike ikiza hagati muri mwebwe, kandi muzotegerezwa gutangwa mu kuboko kw’umwansi. <span id="chapter26_verse26"></span><strong><sup>26 </sup></strong>Ninamara kubavunira inkoni zitungirwako imikate imeze nk’ikigōmbo, abagore cumi bazokwotsa koko umukate wanyu mw’ifuru imwe itarenga, bawubagarukanire ku gipimo; kandi kurya muzorya mugabo ntimuzohaga.</p>
<p id="p265" data-pid="265" class="p265 sb"><span id="chapter26_verse27"></span><strong><sup>27 </sup></strong>“‘Ariko nimutanyumviriza no kuri ivyo, mukabwirizwa kugenda mundwanya, <span id="chapter26_verse28"></span><strong><sup>28 </sup></strong>nanje rero nzobwirizwa kugenda ndabarwanya narunguye, kandi jewe, emwe, jewe nzobwirizwa kubahana incuro indwi kubera ibicumuro vyanyu. <span id="chapter26_verse29"></span><strong><sup>29 </sup></strong>Muzobwirizwa rero kurya inyama z’abahungu banyu, kandi muzorya inyama z’abakobwa banyu. <span id="chapter26_verse30"></span><strong><sup>30 </sup></strong>Kandi ata gukeka nzozimanganya ibibanza vyeranda vyanyu bikirurutse, nkureho ibishirwako imibavu vyanyu, ndambikange imivyimba yanyu ku mivyimba y’ibigirwamana vyanyu vy’umwanda; kandi umutima wanje uzobazinukwa koko. <span id="chapter26_verse31"></span><strong><sup>31 </sup></strong>Kandi ibisagara vyanyu sinzobura kubitanga ku nkota, ibibanza vyanyu vyeranda na vyo ndabigire umusaka, kandi utumoto twanyu turuhura sinzotumotera. <span id="chapter26_verse32"></span><strong><sup>32 </sup></strong>Kandi jewe, igihugu nzokigira umusaka, kandi abansi banyu bakibamwo bazobiraba bumiwe koko. <span id="chapter26_verse33"></span><strong><sup>33 </sup></strong>Namwe nzobasanzaza mu mahanga, kandi nzosokora inkota mu rwubati inyuma yanyu. Igihugu canyu kizotegerezwa gucika umusaka, ibisagara vyanyu na vyo bicike ibihomvagurike.</p>
<p id="p266" data-pid="266" class="p266 sb"><span id="chapter26_verse34"></span><strong><sup>34 </sup></strong>“‘Ico gihe igihugu kizokwishura amasabato yaco imisi yose kizomara cagizwe umusaka, mu gihe muzoba muri mu gihugu c’abansi banyu. Ico gihe igihugu kizokwubahiriza isabato, kuko gitegerezwa kwishura amasabato yaco. <span id="chapter26_verse35"></span><strong><sup>35 </sup></strong>Imisi yose kizomara cagizwe umusaka kizokwubahiriza isabato, kubera yuko kitubahirije isabato mu gihe c’amasabato yanyu igihe mwaba muri co.</p>
<p id="p267" data-pid="267" class="p267 sb"><span id="chapter26_verse36"></span><strong><sup>36 </sup></strong>“‘Abasigaye bo muri mwebwe, nzozana koko ubwoba mu mitima yabo mu bihugu vy’abansi babo. Kandi urwamo rw’ibabi riguruwe n’umuyaga ruzobakinagiza, bahunge nk’abahunga inkota, bagwe ata wubakinagiza. <span id="chapter26_verse37"></span><strong><sup>37 </sup></strong>Kandi ata gukeka bazotsitaranako nk’abavuye imbere y’inkota ata n’umwe abomye inyuma, kandi ntimuzoshobora guhagarara imbere y’abansi banyu. <span id="chapter26_verse38"></span><strong><sup>38 </sup></strong>Muzoyogerera mu mahanga, kandi igihugu c’abansi banyu kizobarigata. <span id="chapter26_verse39"></span><strong><sup>39 </sup></strong>Nayo abasigaye muri mwebwe, bazobora kubera ikosa ryabo mu bihugu vy’abansi banyu. Egome, mbere kubera amakosa ya ba se, bazoborana na bo. <span id="chapter26_verse40"></span><strong><sup>40 </sup></strong>Kandi ntibazobura kwatura ikosa ryabo n’ikosa rya ba se mu buhemu bwabo igihe bampemukako, egome, mbere igihe bagenda bandwanya, <span id="chapter26_verse41"></span><strong><sup>41 </sup></strong>bigatuma nanje ngenda ndabarwanya, nkabwirizwa kubazana mu gihugu c’abansi babo.</p>
<p id="p268" data-pid="268" class="p268 sb">“‘Kumbure ico gihe imitima yabo itagenyerewe izocishwa bugufi, kandi ico gihe bazokwishura ikosa ryabo. <span id="chapter26_verse42"></span><strong><sup>42 </sup></strong>Kandi nzokwibuka koko isezerano <span id="page209" class="pageNum" data-no="209" data-before-text="209"></span>ryanje nagiranye na Yakobo; eka mbere n’isezerano ryanje nagiranye na Izahaki, mbere n’isezerano ryanje nagiranye na Aburahamu nzoryibuka, n’igihugu nzocibuka. <span id="chapter26_verse43"></span><strong><sup>43 </sup></strong>Ico gihe cose, igihugu bari baragitaye kiriko kirishura amasabato yaco mu gihe cari umusaka batakikibamwo, na bo ubwabo bakaba bariko barishura ikosa ryabo, kubera yuko, emwe, kubera yuko bari barataye ingingo zanje z’ubutungane, n’imitima yabo ikaba yari yarazinutswe ivyagezwe vyanje. <span id="chapter26_verse44"></span><strong><sup>44 </sup></strong>Yamara no kuri ivyo vyose, mu gihe bazoba bari mu gihugu c’abansi babo, sinzogenda ndabataye canke ngo ndabazinukwe ku buryo ndabatikiza, ngo ndenge kw’isezerano ryanje nagiranye na bo; kuko ndi Yehova Imana yabo. <span id="chapter26_verse45"></span><strong><sup>45 </sup></strong>Kandi nzokwibuka isezerano rya ba sekuruza ku neza yabo, abo nakuye mu gihugu ca Misiri mu maso y’amahanga, kugira nerekane ko ndi Imana yabo. Ndi Yehova.’”</p>
<p id="p269" data-pid="269" class="p269 sb"><span id="chapter26_verse46"></span><strong><sup>46 </sup></strong>Izo ni zo ngingo nyobozi, ingingo z’ubutungane be n’amategeko Yehova yashize hagati yiwe na bene Isirayeli ku musozi Sinayi biciye kuri Musa.</p>
<div class="groupFootnote"><aside epub:type="footnote"><div epub:type="footnote" id="footnote39"><p id="p320" data-pid="320"><a href="1001060404-split26.xhtml#footnotesource39">^ <span class="footnoteref">Lew. 26:13</span></a> Raba <a href="1001060600.xhtml#pos7217">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote40"><p id="p321" data-pid="321"><a href="1001060404-split26.xhtml#footnotesource40">^ <span class="footnoteref">Lew. 26:17</span></a> Ijambo ku rindi ni “mu maso hanje.”</p></div></aside>
</div>
</body>
</html>
