<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">11</a> : <a href="bibleversenav4_11.xhtml">1 - 35</a></p>
<p id="p124" data-pid="124" class="p124 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Nuko abantu bamera nk’abafise ikintu kibi bidogera mu matwi ya Yehova. Yehova avyumvise, ishavu ryiwe rica rirarurumba, maze umuriro wa Yehova urabarurumbira, uyigiza bamwe ku mpera y’ikambi. <span id="chapter11_verse2"></span><strong><sup>2 </sup></strong>Abantu batanguye kuririra Musa, uno atakambira Yehova, maze nya muriro urazima. <span id="chapter11_verse3"></span><strong><sup>3 </sup></strong>Aho hantu rero bahita Tabera, kuko umuriro wa Yehova wari wabarurumbiye.</p>
<p id="p125" data-pid="125" class="p125 sb"><span id="chapter11_verse4"></span><strong><sup>4 </sup></strong>Isinzi ry’ikivange ryari hagati muri bo riserura ivyipfuzo bikomeye vy’ubwikunzi, eka na bene Isirayeli basubira kurira, bavuga bati: “Ni nde azoduha inyama turya? <span id="chapter11_verse5"></span><strong><sup>5 </sup></strong>Ese ukuntu twibuka amafi twahora turya mu Misiri ata co dutanze, amakonkombure n’amapasiteke n’ibitunguru vya pwaro n’ibitunguru vy’amagoma n’ibitungurusumu! <span id="chapter11_verse6"></span><strong><sup>6 </sup></strong>Mugabo ubu, ubuzima bwacu burumye. Nta kindi tuguma duhanze amaso atari manu<span id="footnotesource21"></span><a epub:type="noteref" href="#footnote21">*</a>.”</p>
<p id="p126" data-pid="126" class="p126 sb"><span id="chapter11_verse7"></span><strong><sup>7 </sup></strong>Iyo manu yari imeze nk’akabuto k’agati kitwa gadi, kandi uko yasa, yasa nka budeliyo<span id="footnotesource22"></span><a epub:type="noteref" href="#footnote22">*</a>. <span id="chapter11_verse8"></span><strong><sup>8 </sup></strong>Abantu barasanzara, bakayinoba maze bakayisya ku nsyo z’amaboko canke bakayisekura mw’isekuro, hanyuma bakayiteka mu nkono canke bakayikoramwo udutsima tw’umuzingi; akanovera kayo kari kameze nk’akanovera k’agatsima gasosa karimwo amavuta. <span id="chapter11_verse9"></span><strong><sup>9 </sup></strong>Igihe ikime caba kimanutse kw’ikambi mw’ijoro, na manu yaramanuka.</p>
<p id="p127" data-pid="127" class="p127 sb"><span id="chapter11_verse10"></span><strong><sup>10 </sup></strong>Nuko Musa yumva abantu baririra mu miryāngo yabo, umuntu wese ku bwinjiriro bw’ihema ryiwe. Ishavu rya Yehova ritangura kururumba cane, kandi biba bibi mu maso ya Musa. <span id="chapter11_verse11"></span><strong><sup>11 </sup></strong>Maze Musa abwira Yehova ati: “Kubera iki wakwegeye ikibi umusavyi wawe, kandi kubera iki ntagize ubutoni mu maso yawe, ukandemeka umutwaro w’aba bantu bose? <span id="chapter11_verse12"></span><strong><sup>12 </sup></strong>Mbega ni jewe nasamye inda y’aba bantu bose? Mbega ni jewe nabibarutse, aho umbwira ngo: ‘Batware mu gikiriza cawe, nk’uko umurezi w’umugabo atwara umwana yonka,’ ubajane ku butaka warahiye ba sekuruza babo? <span id="chapter11_verse13"></span><strong><sup>13 </sup></strong>Mbega nzokura hehe inyama zo guha aba bantu bose? Kuko baguma bandirira, ngo: ‘Duhe inyama twirire!’ <span id="chapter11_verse14"></span><strong><sup>14 </sup></strong>Sinshoboye jewe jenyene kwikorera aba bantu bose, kuko uburemere bwabo bundengeye. <span id="chapter11_verse15"></span><strong><sup>15 </sup></strong>Nimba rero ukwo ari ko uriko urangirira, ndakwinginze unyice bihere biheze, nimba nagize ubutoni mu maso yawe, noye kwitegereza ivyago vyanje.”</p>
<p id="p128" data-pid="128" class="p128 sb"><span id="chapter11_verse16"></span><strong><sup>16 </sup></strong>Yehova na we abwira Musa ati: “Nkoraniriza abagabo mirongo irindwi mu bagabo b’inararibonye ba Isirayeli, abo uzi ko ari abagabo b’inararibonye b’ico gisata n’abarongozi muri co, ubajane kw’ihema ry’ihuriro, bahagararane nawe ng’aho. <span id="chapter11_verse17"></span><strong><sup>17 </sup></strong>Nanje ndaza kumanuka, mvuganire <span id="page235" class="pageNum" data-no="235" data-before-text="235"></span>nawe ng’aho; kandi ndaza gukura nkeyi ku mpwemu iri kuri wewe ndayishire kuri bo, na bo bazogufasha kwikorera umutwaro w’abo bantu kugira ngo ntuwikorere wenyene. <span id="chapter11_verse18"></span><strong><sup>18 </sup></strong>Abantu na bo ubabwire uti: ‘Nimwiyeze ku bw’ejo, kuko muzorya inyama ata gukeka, kubera ko mwaririye mu matwi ya Yehova muvuga ngo: “Ni nde azoduha inyama turya, ko twari tumerewe neza mu Misiri?” Emwe, Yehova azobaha inyama, kandi muzozirya koko. <span id="chapter11_verse19"></span><strong><sup>19 </sup></strong>Muzozirya, atari umusi umwe canke imisi ibiri canke imisi itanu canke imisi cumi canke imisi mirongo ibiri, <span id="chapter11_verse20"></span><strong><sup>20 </sup></strong>mugabo muzozirya ukwezi kwose, gushika zibace mu mazuru, zisigare ari ikintu kibashisha, kuko mwataye Yehova ari hagati yanyu, mukaririra imbere yiwe muvuga ngo: “Kubera iki none twavuye mu Misiri ? ”’”</p>
<p id="p129" data-pid="129" class="p129 sb"><span id="chapter11_verse21"></span><strong><sup>21 </sup></strong>Maze Musa avuga ati: “Abantu ndi hagati ni abagabo ibihumbi amajana atandatu bari ku maguru, yamara wewe uvuze uti: ‘Nzobaha inyama, bazirye ukwezi kwose’! <span id="chapter11_verse22"></span><strong><sup>22 </sup></strong>Mbega bazobagirwa imikuku n’amasho kugira bakwirwe? Canke bazofatirwa amafi yose yo mu kiyaga kugira bakwirwe?”</p>
<p id="p130" data-pid="130" class="p130 sb"><span id="chapter11_verse23"></span><strong><sup>23 </sup></strong>Ariko Yehova abwira Musa ati: “Mbega ukuboko kwa Yehova ni kugufi? Ubu ugira ubone ko ivyo mvuga bigushikira canke bitagushikira.”</p>
<p id="p131" data-pid="131" class="p131 sb"><span id="chapter11_verse24"></span><strong><sup>24 </sup></strong>Musa aca arasohoka, abwira abantu amajambo ya Yehova. Maze akoranya abagabo mirongo irindwi mu bagabo b’inararibonye b’ico gisata, abahagarika irya n’ino y’ihema. <span id="chapter11_verse25"></span><strong><sup>25 </sup></strong>Yehova amanuka rero mu gicu hanyuma avugana na we, maze akura nkeyi ku mpwemu yari kuri we, ayishira kuri umwe wese muri abo bagabo b’inararibonye mirongo irindwi. Impwemu ikimara kuja kuri bo, baca batangura gukora bwa bahanuzi; mugabo ntibongeye kubigira.</p>
<p id="p132" data-pid="132" class="p132 sb"><span id="chapter11_verse26"></span><strong><sup>26 </sup></strong>Buno hari babiri bo muri nya bagabo bari basigaye mw’ikambi. Umwe yitwa Eludadi, uwundi na we Medadi. Nuko impwemu ija kuri bo, kuko bari mu banditswe, mugabo ntibari basohotse ngo baje kw’ihema. Batangura rero gukora bwa bahanuzi mw’ikambi. <span id="chapter11_verse27"></span><strong><sup>27 </sup></strong>Nuko umusore umwe yiruka kumenyesha Musa ati: “Eludadi na Medadi bariko bakora bwa bahanuzi mw’ikambi!” <span id="chapter11_verse28"></span><strong><sup>28 </sup></strong>Maze Yosuwa mwene Nuni, uwabaye umusuku wa Musa kuva mu busore bwiwe, yishura ati: “Mukama wanje Musa, babuze!” <span id="chapter11_verse29"></span><strong><sup>29 </sup></strong>Ariko Musa amubwira ati: “Mbega uriko ugira ishari ku bwanje? Oya, icompa abantu ba Yehova bose bakaba abahanuzi, kuko Yehova yoshira impwemu yiwe kuri bo!” <span id="chapter11_verse30"></span><strong><sup>30 </sup></strong>Mu nyuma Musa ava ng’aho, aja mw’ikambi, we na ba bagabo b’inararibonye ba Isirayeli.</p>
<p id="p133" data-pid="133" class="p133 sb"><span id="chapter11_verse31"></span><strong><sup>31 </sup></strong>Nuko haduka umuyaga uvuye kuri Yehova maze utangura gukura inkware ku kiyaga uzigwisha hejuru y’ikambi, zishika nk’ahareha n’urugendo rw’umusi umwe hino no hirya, zikikuza ikambi hose, ku burebure bw’amatambwe<span id="footnotesource23"></span><a epub:type="noteref" href="#footnote23">*</a> abiri <span id="page236" class="pageNum" data-no="236" data-before-text="236"></span>hejuru y’uburinganire bw’isi. <span id="chapter11_verse32"></span><strong><sup>32 </sup></strong>Maze abantu barahaguruka uwo musi wose n’ijoro ryose n’umusi ukurikira wose, baguma begeranya inkware. Uwegeranije nkeyi yegeranije ingero cumi za homeri; baguma bazisanza hose irya n’ino y’ikambi. <span id="chapter11_verse33"></span><strong><sup>33 </sup></strong>Izo nyama zikibari mu menyo, batarazihekenya, ishavu rya Yehova rica rirurumbira abantu, Yehova atangura gusasika abantu, inganda ziratikira bimwe bikomeye.</p>
<p id="p134" data-pid="134" class="p134 sb"><span id="chapter11_verse34"></span><strong><sup>34 </sup></strong>Aho hantu bahita Kiburoti-hatayava, kuko bahahamvye abantu berekanye icipfuzo gikaze c’ubwikunzi. <span id="chapter11_verse35"></span><strong><sup>35 </sup></strong>Abantu bava i Kiburoti-hatayava bagenda i Hazeroti, maze baguma i Hazeroti.</p>
<div class="groupFootnote"><aside epub:type="footnote"><div epub:type="footnote" id="footnote21"><p id="p395" data-pid="395"><a href="1001060405-split11.xhtml#footnotesource21">^ <span class="footnoteref">Guh. 11:6</span></a> Raba <a href="1001060600.xhtml#pos9546">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote22"><p id="p396" data-pid="396"><a href="1001060405-split11.xhtml#footnotesource22">^ <span class="footnoteref">Guh. 11:7</span></a> Budeliyo ni ibirirarira bifatafata bimota neza biva ku biti bimwebimwe.</p></div></aside>
<aside epub:type="footnote"><div epub:type="footnote" id="footnote23"><p id="p397" data-pid="397"><a href="1001060405-split11.xhtml#footnotesource23">^ <span class="footnoteref">Guh. 11:31</span></a> Ni amatambwe y’ukuboko uciriye mu nkokora. Itambwe rimwe ni nka cm 44,5.</p></div></aside>
</div>
</body>
</html>
