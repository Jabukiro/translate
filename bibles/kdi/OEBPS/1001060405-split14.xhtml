<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">14</a> : <a href="bibleversenav4_14.xhtml">1 - 45</a></p>
<p id="p145" data-pid="145" class="p145 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Maze ikoraniro ryose rishira ijwi hejuru, kandi abantu babandanya kurekura amajwi yabo no kurira iryo joro ryose. <span id="chapter14_verse2"></span><strong><sup>2 </sup></strong>Nuko bene Isirayeli bose batangura kwidodombera Musa na Aroni, kandi ikoraniro ryose ritangura kuvuga ribarwanya riti: “Ese iyo dupfuma dupfira mu gihugu ca Misiri, canke tugapfuma dupfira muri aka gahinga! <span id="chapter14_verse3"></span><strong><sup>3 </sup></strong>Kubera iki Yehova atuzanye muri ico gihugu kugira twicwe n’inkota? Abagore bacu n’abana bacu batoyi bazocika isahu. Icotubera ciza kuruta si uko twosubira mu Misiri?” <span id="chapter14_verse4"></span><strong><sup>4 </sup></strong>Babwirana mbere bati: “Twigenere umukuru maze twisubirire mu Misiri!”</p>
<p id="p146" data-pid="146" class="p146 sb"><span id="chapter14_verse5"></span><strong><sup>5 </sup></strong>Musa na Aroni baca bagwa bubamye imbere y’ishengero ryose ry’ikoraniro rya bene Isirayeli. <span id="chapter14_verse6"></span><strong><sup>6 </sup></strong>Nuko Yosuwa mwene Nuni na Kalebu mwene Yefune, abari mu batase nya gihugu, batantamura impuzu zabo, <span id="chapter14_verse7"></span><strong><sup>7 </sup></strong>maze babwira ikoraniro ryose rya bene Isirayeli bati: “Igihugu twaciyemwo kugira tugitate ni igihugu ciza, ciza cane. <span id="chapter14_verse8"></span><strong><sup>8 </sup></strong>Nimba Yehova yarahimbawe natwe, ntazobura kutuzana muri ico gihugu maze akiduhe, igihugu gitemba amata n’ubuki. <span id="chapter14_verse9"></span><strong><sup>9 </sup></strong>Gusa ntimugararize Yehova; kandi mwebwe ntimutinye abantu bo muri ico gihugu, kuko ari umukate kuri twebwe. Ubwugamo bwabo bwabavuyeko, kandi Yehova ari kumwe natwe. Ntimubatinye.”</p>
<p id="p147" data-pid="147" class="p147 sb"><span id="chapter14_verse10"></span><strong><sup>10 </sup></strong>Ariko ikoraniro ryose rivuga ivyo kubatera amabuye. <span id="page239" class="pageNum" data-no="239" data-before-text="239"></span>Maze ubuninahazwa bwa Yehova buboneka kw’ihema ry’ihuriro, bubonekera bene Isirayeli bose.</p>
<p id="p148" data-pid="148" class="p148 sb"><span id="chapter14_verse11"></span><strong><sup>11 </sup></strong>Amaherezo Yehova abwira Musa ati: “Aba bantu bazogeza ryari kutanyubaha, kandi bazogeza ryari kutanyizera uravye ibimenyetso vyose nakoreye muri bo? <span id="chapter14_verse12"></span><strong><sup>12 </sup></strong>Reka ndabateze ikiza, ndabamare, nawe ndakugire ihanga rikomeye kandi ribarusha ubushobozi.”</p>
<p id="p149" data-pid="149" class="p149 sb"><span id="chapter14_verse13"></span><strong><sup>13 </sup></strong>Mugabo Musa abwira Yehova ati: “Abanyamisiri ntibazobura rero kwumva yuko waduganye aba bantu ubakuye hagati muri bo ukoresheje ububasha bwawe. <span id="chapter14_verse14"></span><strong><sup>14 </sup></strong>Kandi ntibazobura kubibwira ababa muri ico gihugu. Barumvise ko uri Yehova muri aba bantu, uwabiyeretse amaso mu yandi. Uri Yehova, kandi igicu cawe gihagaze hejuru yabo, kandi ugendera imbere yabo mu nkingi y’igicu ku murango no mu nkingi y’umuriro mw’ijoro. <span id="chapter14_verse15"></span><strong><sup>15 </sup></strong>Hamwe wokwica aba bantu nk’umuntu umwe, amahanga yumvise ingene uri rurangiranwa ntiyobura kuvuga ngo: <span id="chapter14_verse16"></span><strong><sup>16 </sup></strong>‘Kubera ko Yehova atari ashoboye kuzana aba bantu mu gihugu yabarahiye, yaciye atangura kubicira mu gahinga.’ <span id="chapter14_verse17"></span><strong><sup>17 </sup></strong>None rero ndakwinginze, ububasha bwawe bucike ubuhambaye, ewe Yehova, nk’uko wavuze uti: <span id="chapter14_verse18"></span><strong><sup>18 </sup></strong>‘Yehova, ateba gushavura kandi agwije ubuntu bwuzuye urukundo, aharira ikosa n’ikigabitanyo, mugabo ntazogenda akuye igihano ku muntu, azana igihano ku bana ku bw’ikosa rya ba se, kw’iyaruka rigira gatatu no ku rigira kane.’ <span id="chapter14_verse19"></span><strong><sup>19 </sup></strong>Ndakwinginze uharire ikosa ry’aba bantu nk’uko ubuntu bwuzuye urukundo bwawe buhambaye buri, nk’uko wababariye aba bantu kuva mu Misiri gushika n’ubu.”</p>
<p id="p150" data-pid="150" class="p150 sb"><span id="chapter14_verse20"></span><strong><sup>20 </sup></strong>Maze Yehova avuga ati: “Ndabababariye koko nk’uko uvuze. <span id="chapter14_verse21"></span><strong><sup>21 </sup></strong>Ku rundi ruhande, ndahiye ukubaho kwanje, isi yose izokwuzura ubuninahazwa bwa Yehova. <span id="chapter14_verse22"></span><strong><sup>22 </sup></strong>Mugabo abo bagabo bose bagiye barabona ubuninahazwa bwanje n’ibimenyetso vyanje nakoreye mu Misiri no mu gahinga yamara bakaguma bangeza zino ncuro cumi zose, kandi ntibumvirize ijwi ryanje, <span id="chapter14_verse23"></span><strong><sup>23 </sup></strong>ntibazokwigera babona igihugu narahiye ba se, emwe, abatanyubaha bose ntibazokibona. <span id="chapter14_verse24"></span><strong><sup>24 </sup></strong>Nayo umusavyi wanje Kalebu, kubera yuko yagize agatima<span id="footnotesource27"></span><a epub:type="noteref" href="#footnote27">*</a> gatandukanye n’akabo kandi akaguma ankurikira n’umutima wose, sinzobura kumushikana mu gihugu yagiyemwo, kandi uruvyaro rwiwe ruzocigarurira. <span id="chapter14_verse25"></span><strong><sup>25 </sup></strong>Ko Abamaleki n’Abanyakanani baba mu kiyaya co hasi, muhindukire ejo mufate urugendo muja mu gahinga muciye mu nzira y’ikiyaga Gitukura.”</p>
<p id="p151" data-pid="151" class="p151 sb"><span id="chapter14_verse26"></span><strong><sup>26 </sup></strong>Nuko Yehova abandanya kubwira Musa na Aroni ati: <span id="chapter14_verse27"></span><strong><sup>27 </sup></strong>“Iri koraniro ribi rizogeza ryari kugira uwu mwidodombo baguma banyidodombera? Numvise imyidodombo ya bene Isirayeli bariko banyidodombera. <span id="chapter14_verse28"></span><strong><sup>28 </sup></strong>Babwire uti: ‘“Ndahiye ukubaho kwanje,” ni ko Yehova avuze, “nkazogenda ntabakoreye nk’uko nyene <span id="page240" class="pageNum" data-no="240" data-before-text="240"></span>mwavugiye mu matwi yanje! <span id="chapter14_verse29"></span><strong><sup>29 </sup></strong>Muri aka gahinga ni ho imivyimba yanyu izogwa, egome, abanditswe banyu bose bo mu gitigiri canyu cose kuva ku myaka mirongo ibiri kuduga, mwebwe mwanyidodombeye. <span id="chapter14_verse30"></span><strong><sup>30 </sup></strong>Ariko mwebwe, ntimuzokwinjira mu gihugu nadugijemwo ukuboko kwanje ndahira ko nzobana namwe, kiretse Kalebu mwene Yefune na Yosuwa mwene Nuni.</p>
<p id="p152" data-pid="152" class="p152 sb"><span id="chapter14_verse31"></span><strong><sup>31 </sup></strong>“‘“Kandi abana banyu batoyi mwavuze yuko bocitse isahu, bano na bo nyene nzobinjizayo ata gukeka, kandi bazomenya koko igihugu mwanse. <span id="chapter14_verse32"></span><strong><sup>32 </sup></strong>Mugabo imivyimba yanyu ubwanyu izogwa muri aka gahinga. <span id="chapter14_verse33"></span><strong><sup>33 </sup></strong>Kandi abahungu banyu bazocika abungere mu gahinga imyaka mirongo ine, kandi bazobwirizwa kwishura ubusambanyi bwanyu, gushika imivyimba yanyu iherengetereye mu gahinga. <span id="chapter14_verse34"></span><strong><sup>34 </sup></strong>Hakurikijwe igitigiri c’imisi mwatase ico gihugu, imisi mirongo ine, umusi ugahura n’umwaka, umusi ugahura n’umwaka, muzokwishura amakosa yanyu imyaka mirongo ine, kuko muzomenya ata kabuza ico ukunyinuba gusobanura.</p>
<p id="p153" data-pid="153" class="p153 sb"><span id="chapter14_verse35"></span><strong><sup>35 </sup></strong>“‘“Jewe Yehova navuze, nkazogenda ntakoreye ibi rino koraniro ribi ryose, abakoraniye hamwe kundwanya: Muri aka gahinga ni ho bazoherengeterera, kandi ni ho bazopfira. <span id="chapter14_verse36"></span><strong><sup>36 </sup></strong>Abagabo Musa yatumye gutata igihugu, maze bagarutse bagatangura gutuma ikoraniro ryose rimwidodombera, mu gushikiriza inkuru mbi kuri ico gihugu, <span id="chapter14_verse37"></span><strong><sup>37 </sup></strong>emwe, abagabo bashikirije inkuru mbi ku vyerekeye ico gihugu bazokwicwa n’ikiza imbere ya Yehova. <span id="chapter14_verse38"></span><strong><sup>38 </sup></strong>Mugabo muri abo bagabo bagiye gutata ico gihugu, Yosuwa mwene Nuni na Kalebu mwene Yefune ntibazobura kubandanya kubaho.”’”</p>
<p id="p154" data-pid="154" class="p154 sb"><span id="chapter14_verse39"></span><strong><sup>39 </sup></strong>Musa abwiye ayo majambo bene Isirayeli bose, abantu batangura kugandara bimwe bikomeye. <span id="chapter14_verse40"></span><strong><sup>40 </sup></strong>Vyongeye, bavyuka kare mu gitondo maze barondera kuduga kw’isonga ry’umusozi, bavuga bati: “Turi hano, kandi tubwirizwa kuduga ha hantu Yehova yavuze. Kuko twacumuye.” <span id="chapter14_verse41"></span><strong><sup>41 </sup></strong>Mugabo Musa avuga ati: “Kubera iki muriko murenga kw’itegeko rya Yehova? Erega ivyo ntibizogenda neza. <span id="chapter14_verse42"></span><strong><sup>42 </sup></strong>Ntimuduge, kuko Yehova atari hagati yanyu, kugira ngo ntimutsindirwe imbere y’abansi banyu. <span id="chapter14_verse43"></span><strong><sup>43 </sup></strong>Kuko Abamaleki n’Abanyakanani bari iyo imbere yanyu; ntimuzobura kugwishwa n’inkota, kuko Yehova atazogumana namwe, kubera ko mwasubiye inyuma mukareka gukurikira Yehova.”</p>
<p id="p155" data-pid="155" class="p155 sb"><span id="chapter14_verse44"></span><strong><sup>44 </sup></strong>Ariko biha kuduga kw’isonga ry’umusozi, mugabo isandugu y’isezerano rya Yehova be na Musa ntivyava hagati mw’ikambi. <span id="chapter14_verse45"></span><strong><sup>45 </sup></strong>Maze Abamaleki n’Abanyakanani baba kuri uwo musozi baramanuka, batangura kubasasika, barabashwiragiza gushika i Horuma.</p>
<div class="groupFootnote"><aside epub:type="footnote"><div epub:type="footnote" id="footnote27"><p id="p401" data-pid="401"><a href="1001060405-split14.xhtml#footnotesource27">^ <span class="footnoteref">Guh. 14:24</span></a> Ijambo ku rindi ni “impwemu.”</p></div></aside>
</div>
</body>
</html>
