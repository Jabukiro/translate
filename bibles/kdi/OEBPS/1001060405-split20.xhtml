<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">20</a> : <a href="bibleversenav4_20.xhtml">1 - 29</a></p>
<p id="p201" data-pid="201" class="p201 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Bene Isirayeli, ikoraniro ryose, bashika mu gahinga ka Zini mu kwezi kwa mbere, maze abantu baba i Kadeshi. Aho ni ho Miriyamu yapfiriye kandi ni ho yahambwe.</p>
<p id="p202" data-pid="202" class="p202 sb"><span id="chapter20_verse2"></span><strong><sup>2 </sup></strong>Kandi nta mazi yariho ku bw’ikoraniro, maze batangura gukoranira kurwanya Musa na Aroni. <span id="chapter20_verse3"></span><strong><sup>3 </sup></strong>Abantu batonganya Musa, bavuga ngo: “Ese iyo dupfuma ducikana igihe bene wacu bacikanira imbere ya Yehova! <span id="chapter20_verse4"></span><strong><sup>4 </sup></strong>Kubera iki mwazanye ishengero rya Yehova muri aka gahinga kugira ngo twe n’ibitwazi vyacu tuhapfire? <span id="chapter20_verse5"></span><strong><sup>5 </sup></strong>Kandi kubera iki mwatuduganye mudukuye mu Misiri mukatuzana aha hantu habi? Si ahantu hamera imbuto n’insukoni n’imizabibu n’amakomamanga, kandi nta mazi yo kunywa ariho.” <span id="chapter20_verse6"></span><strong><sup>6 </sup></strong>Maze Musa na Aroni baza ku bwinjiriro bw’ihema ry’ihuriro bavuye imbere y’ishengero baraheza bagwa bubamye, hanyuma ubuninahazwa bwa Yehova butangura kubabonekera.</p>
<p id="p203" data-pid="203" class="p203 sb"><span id="chapter20_verse7"></span><strong><sup>7 </sup></strong>Maze Yehova abwira Musa ati: <span id="chapter20_verse8"></span><strong><sup>8 </sup></strong>“Tora ya nkoni hanyuma ukoranye ikoraniro, wewe na Aroni mwene wanyu, muheze mubwire urutare mu maso yabo kugira rutange amazi yarwo; ubakurire amazi muri nya rutare, uhe ikoraniro n’ibitwazi vyabo binywe.”</p>
<p id="p204" data-pid="204" class="p204 sb"><span id="chapter20_verse9"></span><strong><sup>9 </sup></strong>Nuko Musa atora nya nkoni ayikuye imbere ya Yehova, nk’uko yari amutegetse. <span id="chapter20_verse10"></span><strong><sup>10 </sup></strong>Musa na Aroni bakoraniriza ishengero imbere ya nya rutare, maze Musa ababwira ati: “Umve rero, mwa bagarariji mwe! Mbega muri uru rutare ni ho tubakurira amazi?” <span id="chapter20_verse11"></span><strong><sup>11 </sup></strong>Musa aca aduza ukuboko, akubita nya rutare n’inkoni yiwe incuro zibiri; nuko amazi menshi atangura gusohoka, ikoraniro n’ibitwazi vyabo bitangura kunywa.</p>
<p id="p205" data-pid="205" class="p205 sb"><span id="chapter20_verse12"></span><strong><sup>12 </sup></strong>Mu nyuma Yehova abwira Musa na Aroni ati: “Kubera ko mutagaragaje ko munyizera ngo munyeze mu maso ya bene Isirayeli, ku bw’ivyo ntimuzokwinjiza iri shengero mu gihugu nzobaha ata kabuza.” <span id="chapter20_verse13"></span><strong><sup>13 </sup></strong>Ayo ni yo mazi <span id="page251" class="pageNum" data-no="251" data-before-text="251"></span>y’i Meriba<span id="footnotesource37"></span><a epub:type="noteref" href="#footnote37">*</a>, kuko bene Isirayeli batonganije Yehova, ku buryo yezwa muri bo.</p>
<p id="p206" data-pid="206" class="p206 sb"><span id="chapter20_verse14"></span><strong><sup>14 </sup></strong>Mu nyuma Musa atuma intumwa ku mwami wa Edomu zivuye i Kadeshi, ati: “Ibi ni vyo mwene wanyu Isirayeli avuze: ‘Wewe ubwawe urazi amagume yose yadushitseko. <span id="chapter20_verse15"></span><strong><sup>15 </sup></strong>Ba data baramanutse mu Misiri, hanyuma tubandanya kuba mu Misiri imisi myinshi; maze Abanyamisiri batangura kutugirira nabi twe na ba data. <span id="chapter20_verse16"></span><strong><sup>16 </sup></strong>Amaherezo twaratakambiye Yehova na we arumva ijwi ryacu maze arungika umumarayika, adukura mu Misiri; none ehe turi i Kadeshi, igisagara kiri ku mpera y’akarere kawe. <span id="chapter20_verse17"></span><strong><sup>17 </sup></strong>Turakwinginze ureke duce mu gihugu cawe. Ntituzoca mw’itongo canke mu murima w’imizabibu, kandi ntituzonywa amazi y’iriba. Tuzogendera mu nzira y’umwami. Ntituzokebereza iburyo canke ibubamfu, gushika turenganye akarere kawe.’”</p>
<p id="p207" data-pid="207" class="p207 sb"><span id="chapter20_verse18"></span><strong><sup>18 </sup></strong>Ariko Edomu amubwira ati: “Ntuze uce iwanje, kugira simpave nsohoka n’inkota guhura nawe.” <span id="chapter20_verse19"></span><strong><sup>19 </sup></strong>Bene Isirayeli na bo bamubwira bati: “Tuzodugana inzira y’ikirari; kandi jewe n’ibitungwa vyanje nitwanywa amazi yawe, sinzobura rero gutanga ico aciye. Nta kindi nshaka atari ukuhaca n’amaguru.” <span id="chapter20_verse20"></span><strong><sup>20 </sup></strong>Mugabo avuga ati: “Ntuzohaca.” Nuko Edomu arasohoka guhura na we ari n’abantu benshi cane n’ikiganza gikomeye. <span id="chapter20_verse21"></span><strong><sup>21 </sup></strong>Gutyo Edomu yankira Isirayeli guca mu karere kiwe. Ku bw’ivyo Isirayeli akebereza kure yiwe.</p>
<p id="p208" data-pid="208" class="p208 sb"><span id="chapter20_verse22"></span><strong><sup>22 </sup></strong>Nuko bene Isirayeli, ikoraniro ryose, baragenda bavuye i Kadeshi hanyuma bashika ku musozi Horo. <span id="chapter20_verse23"></span><strong><sup>23 </sup></strong>Maze Yehova abwira Musa na Aroni ku musozi Horo, iruhande y’umupaka w’igihugu ca Edomu, ati: <span id="chapter20_verse24"></span><strong><sup>24 </sup></strong>“Aroni agiye guhamvya ab’iwabo, kuko atazokwinjira mu gihugu ntazobura guha bene Isirayeli, kuko mwagararije itegeko ryanje ku bijanye na ya mazi y’i Meriba. <span id="chapter20_verse25"></span><strong><sup>25 </sup></strong>Fata Aroni na Eleyazari umuhungu wiwe ubadugane ku musozi Horo. <span id="chapter20_verse26"></span><strong><sup>26 </sup></strong>Maze wambure Aroni impuzu ziwe, uzambike Eleyazari umuhungu wiwe; Aroni araheza ahamvye ab’iwabo, apfire ng’aho.”</p>
<p id="p209" data-pid="209" class="p209 sb"><span id="chapter20_verse27"></span><strong><sup>27 </sup></strong>Nuko Musa akora nk’uko Yehova yari ategetse; baduga umusozi Horo ikoraniro ryose ribona. <span id="chapter20_verse28"></span><strong><sup>28 </sup></strong>Maze Musa yambura Aroni impuzu ziwe, azambika Eleyazari umuhungu wiwe; inyuma y’ivyo Aroni apfira ng’aho kw’isonga ry’umusozi. Nuko Musa na Eleyazari baramanuka bavuye kuri uwo musozi. <span id="chapter20_verse29"></span><strong><sup>29 </sup></strong>Ikoraniro ryose ribona ko Aroni yari yacikanye, maze inzu ya Isirayeli yose iririra Aroni imisi mirongo itatu.</p>
<div class="groupFootnote"><aside epub:type="footnote"><div epub:type="footnote" id="footnote37"><p id="p411" data-pid="411"><a href="1001060405-split20.xhtml#footnotesource37">^ <span class="footnoteref">Guh. 20:13</span></a> Bisobanura “Ugutongana; ugushihana; amahane.”</p></div></aside>
</div>
</body>
</html>
