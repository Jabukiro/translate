<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 21</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">21</a> : <a href="bibleversenav4_21.xhtml">1 - 35</a></p>
<p id="p210" data-pid="210" class="p210 sb"><span id="chapter21"></span><span id="chapter21_verse1"></span><span class="w_ch"><strong>21 </strong></span>Buno Umunyakanani, umwami wa Aradi, uwaba muri Negebu, yumva yuko Isirayeli yari izananye inzira ya Atarimu; atangura rero kurwana na Isirayeli maze ajana bamwe muri bo ari imbohe. <span id="chapter21_verse2"></span><strong><sup>2 </sup></strong>Nuko rero Isirayeli iraganira indagano Yehova iti: “Niwatanga koko aba bantu mu kuboko kwanje, nanje nzotikiza ibisagara vyabo ata kabuza.” <span id="chapter21_verse3"></span><strong><sup>3 </sup></strong>Yehova yumviriza rero ijwi rya Isirayeli, atanga Abanyakanani; nuko barabatikiza, bo <span id="page252" class="pageNum" data-no="252" data-before-text="252"></span>n’ibisagara vyabo. Ku bw’ivyo aho hantu bahita Horuma.</p>
<p id="p211" data-pid="211" class="p211 sb"><span id="chapter21_verse4"></span><strong><sup>4 </sup></strong>Bakibandanya kugenda bavuye ku musozi Horo baciye mu nzira y’ikiyaga Gitukura kugira ngo bazunguruke igihugu ca Edomu, abantu batangura kuruhishwa n’urugendo. <span id="chapter21_verse5"></span><strong><sup>5 </sup></strong>Kandi abantu baguma bavuga nabi Imana na Musa ngo: “Kubera iki mwatuduganye mudukuye mu Misiri kugira dupfire mu gahinga? Kuko ata mukate n’amazi bihari, kandi dusigaye twarazinutswe uyu mukate ugayitse.” <span id="chapter21_verse6"></span><strong><sup>6 </sup></strong>Nuko Yehova arungika inzoka z’ubumara mu bantu, ziguma zikomora abantu, ku buryo abantu benshi ba Isirayeli bapfa.</p>
<p id="p212" data-pid="212" class="p212 sb"><span id="chapter21_verse7"></span><strong><sup>7 </sup></strong>Amaherezo abantu baza kuri Musa, bavuga bati: “Twacumuye, kuko twavuze nabi Yehova na wewe. Takambira Yehova adukureko izi nzoka.” Nuko Musa aratakamba ku bw’abantu. <span id="chapter21_verse8"></span><strong><sup>8 </sup></strong>Maze Yehova abwira Musa ati: “Niwihingurire inzoka y’ubumara<span id="footnotesource38"></span><a epub:type="noteref" href="#footnote38">*</a>, uyishire ku gikingi c’ikimenyetso. Uku ni ko biza kugenda: umuntu niyakomorwa, aze rero kuyiraba, gutyo agume ari muzima.” <span id="chapter21_verse9"></span><strong><sup>9 </sup></strong>Ako kanya Musa ahingura inzoka y’umujumpu araheza ayishira kuri nya gikingi c’ikimenyetso; nuko mu gihe inzoka yaba iriye umuntu hanyuma agahanga amaso nya nzoka y’umujumpu, yaca aguma ari muzima.</p>
<p id="p213" data-pid="213" class="p213 sb"><span id="chapter21_verse10"></span><strong><sup>10 </sup></strong>Inyuma y’ivyo bene Isirayeli baragenda hanyuma bakambika i Oboti. <span id="chapter21_verse11"></span><strong><sup>11 </sup></strong>Maze baragenda bavuye i Oboti hanyuma bakambika i Iye-abarimu, mu gahinga kari imbere ya Mowabu, iyo izuba rirasira. <span id="chapter21_verse12"></span><strong><sup>12 </sup></strong>Bava ng’aho baragenda hanyuma bakambika iruhande y’umwonga wa Zeredi. <span id="chapter21_verse13"></span><strong><sup>13 </sup></strong>Bava ng’aho baragenda hanyuma bakambika mu karere ka Arunoni, akari mu gahinga kava ku mupaka w’Abamori; kuko Arunoni ari urubibe rwa Mowabu, ruri hagati ya Mowabu n’Abamori. <span id="chapter21_verse14"></span><strong><sup>14 </sup></strong>Ni co gituma bivugwa mu gitabu c’Intambara za Yehova ngo:</p>
<p id="p214" data-pid="214" class="p214 sb">“Vahebu muri Sufa n’imyonga ya Arunoni, <span id="chapter21_verse15"></span><strong><sup>15 </sup></strong>be n’umunwa w’imyonga, uwiheteye amaja ku cicaro ca Ari kandi ukaba wegamiye umupaka wa Mowabu.”</p>
<p id="p215" data-pid="215" class="p215 sb"><span id="chapter21_verse16"></span><strong><sup>16 </sup></strong>Bava ng’aho baja i Beyeri. Iryo ni ryo riba Yehova yabwiye Musa ku biryerekeye ati: “Koranya abantu, ndabahe amazi.”</p>
<p id="p216" data-pid="216" class="p216 sb"><span id="chapter21_verse17"></span><strong><sup>17 </sup></strong>Ico gihe Isirayeli itangura kuririmba uru ruririmbo:</p><p data-pid="216" class="p216 sp">“Dudubiza, wa riba we! Nimuryishure!</p>
<p id="p217" data-pid="217" class="p217 sl"><span id="chapter21_verse18"></span><strong><sup>18 </sup></strong>Iriba, abaganwa bararyimvye. Abanyacubahiro b’abantu bararyimburuye,</p><p data-pid="217" class="p217 sz">N’inkoni ya kizigenza, n’inkoni zabo bwite.”</p>
<p id="p218" data-pid="218" class="p218 sb">Hanyuma bava mu gahinga baja i Matana. <span id="chapter21_verse19"></span><strong><sup>19 </sup></strong>Hanyuma bava i Matana baja i Nahaliyeli, maze bava i Nahaliyeli baja i Bamoti. <span id="chapter21_verse20"></span><strong><sup>20 </sup></strong>Hanyuma bava i Bamoti baja mu mubande uri mu karere ka Mowabu, kw’isonga rya Pisiga rihanamye riraba imbere ya Yeshimoni.</p>
<p id="p219" data-pid="219" class="p219 sb"><span id="chapter21_verse21"></span><strong><sup>21 </sup></strong>Nuko Isirayeli ituma intumwa kuri Sihoni umwami w’Abamori, iti: <span id="chapter21_verse22"></span><strong><sup>22 </sup></strong>“Ndeka ndengane nciye mu gihugu <span id="page253" class="pageNum" data-no="253" data-before-text="253"></span>cawe. Ntituzokebereza mw’itongo canke mu murima w’imizabibu. Ntituzonywa amazi y’iriba na rimwe. Tuzogendera mu nzira y’umwami gushika turenganye akarere kawe.” <span id="chapter21_verse23"></span><strong><sup>23 </sup></strong>Sihoni ntiyemerera Isirayeli guca mu karere kiwe, mugabo Sihoni akoranya abantu biwe bose maze asohoka guhura na Isirayeli mu gahinga, ashika i Yahazi hanyuma atangura kurwana na Isirayeli. <span id="chapter21_verse24"></span><strong><sup>24 </sup></strong>Nuko Isirayeli imukubitisha ubugi bw’inkota maze yigarurira igihugu ciwe kuva kuri Arunoni gushika kuri Yaboki, hafi ya bene Amoni; kuko Yazeri ari umupaka wa bene Amoni.</p>
<p id="p220" data-pid="220" class="p220 sb"><span id="chapter21_verse25"></span><strong><sup>25 </sup></strong>Gutyo Isirayeli ifata ivyo bisagara vyose, maze Isirayeli itangura kuba mu bisagara vyose vy’Abamori, i Heshiboni no mu bisagara bihakukira vyose. <span id="chapter21_verse26"></span><strong><sup>26 </sup></strong>Kuko Heshiboni cari igisagara ca Sihoni. Uno yari umwami w’Abamori, kandi ni we yarwanye n’umwami wa Mowabu kera, agakura igihugu ciwe cose mu kuboko kwiwe gushika kuri Arunoni. <span id="chapter21_verse27"></span><strong><sup>27 </sup></strong>Ni co gituma abavuga amajambo ndyoshamvugo y’agahemo wasanga bavuga ngo:</p><p data-pid="220" class="p220 sp">“Ingo i Heshiboni.</p><p data-pid="220" class="p220 sp">Igisagara ca Sihoni nicubakwe kandi kibe igihamangiye.</p>
<p id="p221" data-pid="221" class="p221 sl"><span id="chapter21_verse28"></span><strong><sup>28 </sup></strong>Kuko umuriro wavuye i Heshiboni, urubeya rukava mu gisagara ca Sihoni.</p><p data-pid="221" class="p221 sz">Rwayigije Ari h’i Mowabu, bene ibibanza bikirurutse<span id="footnotesource39"></span><a epub:type="noteref" href="#footnote39">*</a> vya Arunoni.</p>
<p id="p222" data-pid="222" class="p222 sl"><span id="chapter21_verse29"></span><strong><sup>29 </sup></strong>Uragowe Mowabu! Ntimuzobura kuzimangana, yemwe bantu ba Kemoshi!</p><p data-pid="222" class="p222 sz">Ntazobura gutanga abahungu biwe nk’abarokotse, n’abakobwa biwe ngo bagirwe imbohe ku mwami w’Abamori, Sihoni.</p>
<p id="p223" data-pid="223" class="p223 sl"><span id="chapter21_verse30"></span><strong><sup>30 </sup></strong>Reka rero tubarase.</p><p data-pid="223" class="p223 sz">Heshiboni ntazobura kuzimangana gushika i Diboni,</p><p data-pid="223" class="p223 sz">N’abagore gushika i Nofa, abagabo gushika i Medeba.”</p>
<p id="p224" data-pid="224" class="p224 sb"><span id="chapter21_verse31"></span><strong><sup>31 </sup></strong>Nuko Isirayeli itangura kuba mu gihugu c’Abamori. <span id="chapter21_verse32"></span><strong><sup>32 </sup></strong>Maze Musa atuma bamwe gutata Yazeri. Nuko bafata ibisagara bihakukira bongera bomora Abamori bariyo. <span id="chapter21_verse33"></span><strong><sup>33 </sup></strong>Inyuma y’ivyo barahindukira, badugana inzira ya Bashani. Ogi umwami wa Bashani aca arasohoka guhura na bo, we hamwe n’abantu biwe bose, mu rugamba rw’i Edireyi. <span id="chapter21_verse34"></span><strong><sup>34 </sup></strong>Nuko Yehova abwira Musa ati: “Ntumutinye, kuko ntazobura kumutanga mu kuboko kwawe, we n’abantu biwe bose n’igihugu ciwe; uze umugirire nk’uko wagiriye Sihoni, umwami w’Abamori, uwahora aba i Heshiboni.” <span id="chapter21_verse35"></span><strong><sup>35 </sup></strong>Nuko bamwicana n’abahungu biwe n’abantu biwe bose, gushika n’aho adasigarana n’umwe acitse kw’icumu; hanyuma bigarurira igihugu ciwe.</p>
<div class="groupFootnote"><aside epub:type="footnote"><div epub:type="footnote" id="footnote38"><p id="p412" data-pid="412"><a href="1001060405-split21.xhtml#footnotesource38">^ <span class="footnoteref">Guh. 21:8</span></a> Canke, “inzoka iturira.”</p></div></aside>
<aside epub:type="footnote"><div epub:type="footnote" id="footnote39"><p id="p413" data-pid="413"><a href="1001060405-split21.xhtml#footnotesource39">^ <span class="footnoteref">Guh. 21:28</span></a> Raba <a href="1001060600.xhtml#pos3629">Inyongera ya 21</a>.</p></div></aside>
</div>
</body>
</html>
