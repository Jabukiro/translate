<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 22</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">22</a> : <a href="bibleversenav4_22.xhtml">1 - 41</a></p>
<p id="p225" data-pid="225" class="p225 sb"><span id="chapter22"></span><span id="chapter22_verse1"></span><span class="w_ch"><strong>22 </strong></span>Maze bene Isirayeli baragenda, bakambika mu biyaya vy’ubugaragwa vy’i Mowabu, hakurya ya Yorodani uvuye i Yeriko. <span id="chapter22_verse2"></span><strong><sup>2 </sup></strong>Nuko Balaki mwene Zipori abona ivyo <span id="page254" class="pageNum" data-no="254" data-before-text="254"></span>Isirayeli yari yakoreye Abamori vyose. <span id="chapter22_verse3"></span><strong><sup>3 </sup></strong>Maze Mowabu agirira ubwoba bwinshi abo bantu, kuko bari benshi; Mowabu atangura kugira ubwoba arashegeshwa kubera bene Isirayeli. <span id="chapter22_verse4"></span><strong><sup>4 </sup></strong>Nuko Mowabu abwira abagabo b’inararibonye ba Midiyani ati: “Ubu iri shengero rizofyeta imicungararo yacu yose nka kurya ishūri ifyeta ivyatsi bitoto vy’ishamba.”</p>
<p id="p226" data-pid="226" class="p226 sb">Balaki mwene Zipori yari umwami wa Mowabu ico gihe nyene. <span id="chapter22_verse5"></span><strong><sup>5 </sup></strong>Nuko atuma intumwa kuri Balamu mwene Beyori i Petori, iruhande ya rwa Ruzi rwo mu gihugu c’ab’iwabo, kumuhamagara, mu kuvuga ati: “Ehe! Hari abantu baje bavuye mu Misiri. Ehe! Bapfutse isi gushika aho umuntu ageza amaso, kandi baba neza na neza imbere yanje. <span id="chapter22_verse6"></span><strong><sup>6 </sup></strong>Ubu rero, ndakwinginze uze, umvumire aba bantu, kuko bandusha ubushobozi. Hari aho nobanesha, nkabirukana mu gihugu; kuko nzi neza yuko uwo uhezagiye aba ahezagiwe, uwo uvumye na we akaba avumwe.”</p>
<p id="p227" data-pid="227" class="p227 sb"><span id="chapter22_verse7"></span><strong><sup>7 </sup></strong>Nuko abagabo b’inararibonye ba Mowabu n’abagabo b’inararibonye ba Midiyani bafata urugendo bafise mu maboko yabo indishi y’indagu, baja kuri Balamu maze bamubwira amajambo ya Balaki. <span id="chapter22_verse8"></span><strong><sup>8 </sup></strong>Na we ababwira ati: “Nimurare ng’aha iri joro, nanje nzobishura ata gukeka nk’uko Yehova azoba yambwiye.” Nuko rero nya baganwa ba Mowabu bagumana na Balamu.</p>
<p id="p228" data-pid="228" class="p228 sb"><span id="chapter22_verse9"></span><strong><sup>9 </sup></strong>Maze Imana iza kuri Balamu, ivuga iti: “Abo bagabo bari kumwe nawe ni bande?” <span id="chapter22_verse10"></span><strong><sup>10 </sup></strong>Balamu na we abwira Imana y’ukuri ati: “Balaki mwene Zipori, umwami wa Mowabu, yantumyeko ati: <span id="chapter22_verse11"></span><strong><sup>11 </sup></strong>‘Ehe abantu bariko baza bavuye mu Misiri, kandi bapfutse isi gushika aho umuntu ageza amaso. Ndagusavye rero uze, ubamvumire. Hari aho noshobora kubarwanya, nkabirukana koko.’” <span id="chapter22_verse12"></span><strong><sup>12 </sup></strong>Mugabo Imana ibwira Balamu iti: “Ntuze ujane na bo. Ntuze uvume abo bantu, kuko bahezagiwe.”</p>
<p id="p229" data-pid="229" class="p229 sb"><span id="chapter22_verse13"></span><strong><sup>13 </sup></strong>Inyuma y’ivyo Balamu ahaguruka mu gitondo, abwira nya baganwa ba Balaki ati: “Nimugende mu gihugu canyu, kuko Yehova yanyankiye kujana namwe.” <span id="chapter22_verse14"></span><strong><sup>14 </sup></strong>Nuko abaganwa ba Mowabu barahaguruka, baza kuri Balaki maze bavuga bati: “Balamu yanse kuzanana natwe.”</p>
<p id="p230" data-pid="230" class="p230 sb"><span id="chapter22_verse15"></span><strong><sup>15 </sup></strong>Ariko Balaki yongera gutuma abandi baganwa benshi kuruta aba mbere kandi b’iteka kubaruta. <span id="chapter22_verse16"></span><strong><sup>16 </sup></strong>Na bo baza kuri Balamu, bamubwira bati: “Ibi ni vyo Balaki mwene Zipori avuze: ‘Ndakwinginze ntihagire ikikubuza kuza kuri jewe. <span id="chapter22_verse17"></span><strong><sup>17 </sup></strong>Kuko ntazobura kugutera iteka ryinshi, kandi ico uzombwira cose nzogikora. Ndakwinginze rero uze, umvumire aba bantu.’” <span id="chapter22_verse18"></span><strong><sup>18 </sup></strong>Mugabo Balamu yishura nya basuku ba Balaki ati: “Naho Balaki yompa inzu yiwe yuzuye ifeza n’inzahabu, sinoshobora kurenga itegeko rya Yehova Imana yanje, ngo ngire ico nkora, caba gito canke kinini. <span id="chapter22_verse19"></span><strong><sup>19 </sup></strong>Ubu rero, ndabinginze murare ng’aha iri joro kugira ngo menye ikindi Yehova aza kumbwira.”</p>
<p id="p231" data-pid="231" class="p231 sb"><span id="chapter22_verse20"></span><strong><sup>20 </sup></strong>Maze Imana iza kuri Balamu mw’ijoro, imubwira iti: <span id="page255" class="pageNum" data-no="255" data-before-text="255"></span>“Nimba aba bagabo bazanywe no kuguhamagara, haguruka ujane na bo. Mugabo ijambo nzokubwira ni ryo gusa uzovuga.” <span id="chapter22_verse21"></span><strong><sup>21 </sup></strong>Inyuma y’ivyo Balamu avyuka mu gitondo, ashira itandiko ku ndogobwa yiwe y’ingore, ajana na nya baganwa ba Mowabu.</p>
<p id="p232" data-pid="232" class="p232 sb"><span id="chapter22_verse22"></span><strong><sup>22 </sup></strong>Mugabo ishavu ry’Imana ritangura kururumba kubera yari agiye; nuko umumarayika wa Yehova ahagarara mu nzira kugira amurwanye. Yariko agendera ku ndogobwa yiwe y’ingore, abasuku biwe babiri bari kumwe na we. <span id="chapter22_verse23"></span><strong><sup>23 </sup></strong>Nuko nya ndogobwa ibona umumarayika wa Yehova ahagaze mu nzira, yasokoye inkota yiwe ayifise mu kuboko; maze nya ndogobwa igerageza gukevya ngo ive muri nya nzira kugira ije mu murima, mugabo Balamu atangura kuyikubita kugira ayigarure mu nzira. <span id="chapter22_verse24"></span><strong><sup>24 </sup></strong>Umumarayika wa Yehova yaguma ahagaze muri nya nzira yaga hagati y’imirima y’imizabibu, irya n’ino hakaba hari uruhome rw’amabuye. <span id="chapter22_verse25"></span><strong><sup>25 </sup></strong>Kandi nya ndogobwa yaguma ibona umumarayika wa Yehova; nuko yifyondera ku ruhome, gutyo ifyondera ikirenge ca Balamu kuri nya ruhome, na we yongera kuyikubita.</p>
<p id="p233" data-pid="233" class="p233 sb"><span id="chapter22_verse26"></span><strong><sup>26 </sup></strong>Buno nya mumarayika wa Yehova asubira kurengana, ahagarara ahantu haga ata nzira yari ihari yo gukeberezamwo iburyo canke ibubamfu. <span id="chapter22_verse27"></span><strong><sup>27 </sup></strong>Nya ndogobwa ibonye umumarayika wa Yehova ica iryama munsi ya Balamu, ku buryo ishavu rya Balamu rirurumba, akaguma ayikubita inkoni yiwe. <span id="chapter22_verse28"></span><strong><sup>28 </sup></strong>Amaherezo Yehova yugurura umunwa w’iyo ndogobwa, maze ibwira Balamu iti: “Mbega nagukoreye iki ngo unkubite izi ncuro zitatu zose?” <span id="chapter22_verse29"></span><strong><sup>29 </sup></strong>Balamu aca abwira nya ndogobwa ati: “Ni kubera yuko wambereye ruburakigongwe. Iyo gusa ngira inkota mu kuboko kwanje, ubu nari kuba nakwishe!” <span id="chapter22_verse30"></span><strong><sup>30 </sup></strong>Maze nya ndogobwa ibwira Balamu iti: “Mbega sindi indogobwa yawe wagendeyeko ubuzima bwawe bwose gushika uyu musi? None narigeze kuba ndakugirira gutya?” Na we avuga ati: “Oya!” <span id="chapter22_verse31"></span><strong><sup>31 </sup></strong>Nuko Yehova apfukura amaso ya Balamu, ku buryo abona umumarayika wa Yehova ahagaze mu nzira, yasokoye inkota yiwe ayifise mu kuboko. Aca arunama, akubita inkoro hasi yubamye.</p>
<p id="p234" data-pid="234" class="p234 sb"><span id="chapter22_verse32"></span><strong><sup>32 </sup></strong>Maze umumarayika wa Yehova amubwira ati: “Kubera iki indogobwa yawe wayikubise izo ncuro zitatu zose? Ehe jewe, jewe nasohotse kukuzibira, kuko inzira yawe yahurudukiye kurwanya ukugomba kwanje. <span id="chapter22_verse33"></span><strong><sup>33 </sup></strong>Indogobwa yawe yambonye ica igerageza gukevya imbere yanje izi ncuro zitatu zose. Dufate iyo itaba yakebeje ngo ive imbere yanje! Ubu ni wewe mba nishe, mugabo yo nkayizigamira ubuzima.” <span id="chapter22_verse34"></span><strong><sup>34 </sup></strong>Balamu aca abwira umumarayika wa Yehova ati: “Nacumuye, kuko ntari nzi yuko ari wewe wari uhagaze mu nzira kugira uhure nanje. None rero, nimba ari bibi mu maso yawe, nundeke nsubire inyuma.” <span id="chapter22_verse35"></span><strong><sup>35 </sup></strong>Mugabo umumarayika wa Yehova abwira Balamu ati: “Jana n’abo bagabo; kandi ntihaze hagire ikindi uvuga atari ijambo nzokubwira.” Nuko Balamu abandanya kujana n’abaganwa ba Balaki.</p>
<p id="p235" data-pid="235" class="p235 sb"><span id="page256" class="pageNum" data-no="256" data-before-text="256"></span><span id="chapter22_verse36"></span><strong><sup>36 </sup></strong>Balaki yumvise yuko Balamu yaje, aca arasohoka kumusanganira mu gisagara ca Mowabu kiri ku nkombe ya Arunoni, iyiri ku mpera ya nya karere. <span id="chapter22_verse37"></span><strong><sup>37 </sup></strong>Maze Balaki abwira Balamu ati: “Mbega sinagutumyeko abaza kuguhamagara? Kubera iki utaje iwanje? Mbega sinshoboye kugutera iteka koko kandi vy’ukuri?” <span id="chapter22_verse38"></span><strong><sup>38 </sup></strong>Balamu aca abwira Balaki ati: “Ehe rero naje iwawe. Mbega nzoshobora hoho kugira ico mvuze? Ijambo Imana izoshira mu kanwa kanje ni ryo nzovuga.”</p>
<p id="p236" data-pid="236" class="p236 sb"><span id="chapter22_verse39"></span><strong><sup>39 </sup></strong>Balamu araheza ajana na Balaki, bashika i Kiriyati-huzoti. <span id="chapter22_verse40"></span><strong><sup>40 </sup></strong>Nuko Balaki ashikana inka n’intama yongera arungikira bimwe Balamu n’abaganwa bari kumwe na we. <span id="chapter22_verse41"></span><strong><sup>41 </sup></strong>Mu gitondo Balaki atora Balamu, amudugana i Bamoti-bayali, kugira abone nya bantu bose ari ng’aho.</p>
</body>
</html>
