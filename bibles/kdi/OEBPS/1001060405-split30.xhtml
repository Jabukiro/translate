<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 30</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">30</a> : <a href="bibleversenav4_30.xhtml">1 - 16</a></p>
<p id="p319" data-pid="319" class="p319 sb"><span id="chapter30"></span><span id="chapter30_verse1"></span><span class="w_ch"><strong>30 </strong></span>Maze Musa abwira abakuru b’imiryango ya bene Isirayeli ati: “Iri ni ryo jambo Yehova ategetse: <span id="chapter30_verse2"></span><strong><sup>2 </sup></strong>Mu <span id="page270" class="pageNum" data-no="270" data-before-text="270"></span>gihe umugabo agize indagano kuri Yehova canke arahiye indahiro kugira yibohereko indagano y’ukwiyima, ntaze arenge kw’ijambo ryiwe. Nk’uko ivyasohotse mu kanwa kiwe vyose biri ni ko azokora.</p>
<p id="p320" data-pid="320" class="p320 sb"><span id="chapter30_verse3"></span><strong><sup>3 </sup></strong>“Mu gihe umukobwa agize indagano kuri Yehova canke yibohesheje koko indagano y’ukwiyima mu nzu ya se mu buto bwiwe, <span id="chapter30_verse4"></span><strong><sup>4 </sup></strong>hanyuma se wiwe akumva vy’ukuri indagano yiwe canke indagano yiwe y’ukwiyima yiboheyeko maze se wiwe agacereza ku bimwerekeye, indagano ziwe zose rero zizomugumako, kandi indagano y’ukwiyima yose yaboheye ku buzima bwiwe izogumaho. <span id="chapter30_verse5"></span><strong><sup>5 </sup></strong>Mugabo nimba se wiwe yamubujije ku musi yumviyeko indagano ziwe zose canke indagano ziwe z’ukwiyima yiboheyeko, ntizizogumaho, mugabo Yehova azomubabarira, kuko se wiwe yamubujije.</p>
<p id="p321" data-pid="321" class="p321 sb"><span id="chapter30_verse6"></span><strong><sup>6 </sup></strong>“Ariko aramutse yabiriwe, kandi indagano yiwe ikaba iri kuri we canke umuhango w’iminwa yiwe utaranga ukwiyumvira yiboheyeko, <span id="chapter30_verse7"></span><strong><sup>7 </sup></strong>maze umugabo wiwe akavyumva vy’ukuri hanyuma agacereza ku bimwerekeye ku musi avyumviyeko, indagano ziwe rero zizogumaho, canke indagano ziwe z’ukwiyima yiboheyeko zizogumaho. <span id="chapter30_verse8"></span><strong><sup>8 </sup></strong>Ariko nimba umugabo wiwe ku musi avyumviyeko amubujije, azoba rero akuyeho indagano yari kuri we canke umuhango w’iminwa yiwe utaranga ukwiyumvira yiboheyeko, kandi Yehova azomubabarira.</p>
<p id="p322" data-pid="322" class="p322 sb"><span id="chapter30_verse9"></span><strong><sup>9 </sup></strong>“Ku vy’indagano y’umupfakazi canke y’umugore yahukanye, ikintu cose yiboheyeko kizoguma kimuboshe.</p>
<p id="p323" data-pid="323" class="p323 sb"><span id="chapter30_verse10"></span><strong><sup>10 </sup></strong>“Ariko nimba mu nzu y’umugabo wiwe ari ho yaraganiye canke yiboheyeko indagano y’ukwiyima biciye ku ndahiro, <span id="chapter30_verse11"></span><strong><sup>11 </sup></strong>maze umugabo wiwe akaba yavyumvise hanyuma akaba yacereje ku bimwerekeye, ntazoba yamubujije; indagano ziwe zose zizogumaho, canke indagano y’ukwiyima iyo ari yo yose yiboheyeko izogumaho. <span id="chapter30_verse12"></span><strong><sup>12 </sup></strong>Ariko nimba umugabo wiwe yazikuyeho buhere ku musi yumviyeko ijambo iryo ari ryo ryose iminwa yiwe yavuze bwa ndagano ziwe canke bwa ndagano yiwe y’ukwiyima, ntizizogumaho. Umugabo wiwe azoba yazikuyeho, kandi Yehova azomubabarira. <span id="chapter30_verse13"></span><strong><sup>13 </sup></strong>Indagano iyo ari yo yose canke indahiro iyo ari yo yose y’indagano y’ukwiyima ku bwo kwibabaza, umugabo wiwe ni we akwiye kuyishinga canke kuyishingura. <span id="chapter30_verse14"></span><strong><sup>14 </sup></strong>Ariko nimba umugabo wiwe acereje rwose ku bimwerekeye ku musi ku musi, nya mugore azoba rero yashinze indagano ziwe zose canke indagano ziwe zose z’ukwiyima zizoba ziri kuri we. Azoba yazishinze, kuko yacereje ku bimwerekeye ku musi yazumviyeko. <span id="chapter30_verse15"></span><strong><sup>15 </sup></strong>Nimba na ho azikuyeho buhere amaze kuzumva, azoba rero yikoreye ikosa rya nya mugore.</p>
<p id="p324" data-pid="324" class="p324 sb"><span id="chapter30_verse16"></span><strong><sup>16 </sup></strong>“Izo ni zo ngingo nyobozi Yehova yategetse Musa hagati y’umugabo n’umugore wiwe, hagati y’umukobwa na se mu buto bwa nya mukobwa mu nzu ya se.”</p>
</body>
</html>
