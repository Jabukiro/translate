<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 31</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">31</a> : <a href="bibleversenav4_31.xhtml">1 - 54</a></p>
<p id="p325" data-pid="325" class="p325 sb"><span id="chapter31"></span><span id="chapter31_verse1"></span><span class="w_ch"><strong>31 </strong></span>Maze Yehova abwira Musa ati: <span id="chapter31_verse2"></span><strong><sup>2 </sup></strong>“Nuhōre bene Isirayeli ku Bamidiyani. Mu nyuma uzohamvya ab’iwanyu.”</p>
<p id="p326" data-pid="326" class="p326 sb"><span id="page271" class="pageNum" data-no="271" data-before-text="271"></span><span id="chapter31_verse3"></span><strong><sup>3 </sup></strong>Nuko Musa abwira abantu ati: “Nimuronse ibikenewe abagabo bo muri mwebwe ku bw’ingabo, kugira bakore igikorwa co kurwanya Midiyani ngo bashitse uguhōra kwa Yehova kuri Midiyani. <span id="chapter31_verse4"></span><strong><sup>4 </sup></strong>Muzorungika mu ngabo abagabo igihumbi bo mu muryango umwumwe wose wo mu miryango ya Isirayeli.” <span id="chapter31_verse5"></span><strong><sup>5 </sup></strong>Nuko rero mu bihumbi vya Isirayeli hagenwa abagabo igihumbi kuri buri muryango, baba ibihumbi cumi na bibiri bafise ibikenewe ku bw’ingabo.</p>
<p id="p327" data-pid="327" class="p327 sb"><span id="chapter31_verse6"></span><strong><sup>6 </sup></strong>Maze Musa arabarungika mu ngabo, abagabo igihumbi ku muryango umwumwe wose, abarungika mu ngabo bo na Finehasi mwene Eleyazari umuherezi, kandi ibikoresho vyeranda be n’inzumbete zo kuvuza utwamo tw’intambara vyari mu kuboko kwiwe. <span id="chapter31_verse7"></span><strong><sup>7 </sup></strong>Barwana intambara na Midiyani, nk’uko Yehova yari yategetse Musa, bica ab’igitsina-gabo bose. <span id="chapter31_verse8"></span><strong><sup>8 </sup></strong>Bica abami ba Midiyani kumwe n’abandi bagandaguwe, ari bo Evi na Rekemu na Zuri na Huru na Reba, abami batanu ba Midiyani; bicisha inkota kandi Balamu mwene Beyori. <span id="chapter31_verse9"></span><strong><sup>9 </sup></strong>Mugabo bene Isirayeli batwara abagore ba Midiyani n’abana babo batoyi ari imbohe; kandi basahura ibikoko vy’ibitungano vyabo vyose n’ibitungwa vyabo vyose n’ivyababeshaho vyose. <span id="chapter31_verse10"></span><strong><sup>10 </sup></strong>Ibisagara vyabo vyose bari baragerereyemwo n’amakambi azitijwe impome yabo yose babituriza umuriro. <span id="chapter31_verse11"></span><strong><sup>11 </sup></strong>Hanyuma batwara isahu ryose n’iminyago yose y’abantu n’ibikoko vy’ibitungano. <span id="chapter31_verse12"></span><strong><sup>12 </sup></strong>Nuko bazanira Musa na Eleyazari umuherezi n’ikoraniro rya bene Isirayeli imbohe n’iminyago n’isahu, kw’ikambi, mu biyaya vy’ubugaragwa vy’i Mowabu, ibiri iruhande ya Yorodani aharabana n’i Yeriko.</p>
<p id="p328" data-pid="328" class="p328 sb"><span id="chapter31_verse13"></span><strong><sup>13 </sup></strong>Maze Musa na Eleyazari umuherezi n’abakuru bose b’ikoraniro basohoka kubasanganira inyuma y’ikambi. <span id="chapter31_verse14"></span><strong><sup>14 </sup></strong>Nuko Musa arākarira abagabo bagenywe bo mu nteko zo kurwana, abakuru b’ibihumbi n’abakuru b’amajana bari bavuye kugaba igitero ca gisirikare. <span id="chapter31_verse15"></span><strong><sup>15 </sup></strong>Musa ababwira rero ati: “Mbega ntimwishe ab’igitsina-gore bose? <span id="chapter31_verse16"></span><strong><sup>16 </sup></strong>Ehe raba ni bo bakoreshejwe, biciye kw’ijambo rya Balamu, kugira boshe bene Isirayeli gukora ivy’ubuhemu kuri Yehova ku bijanye n’ivyabereye i Peyori, ku buryo ikiza caje kw’ikoraniro rya Yehova. <span id="chapter31_verse17"></span><strong><sup>17 </sup></strong>Ubu rero nimwice ab’igitsina-gabo bose mu bana batoyi, mwice n’umugore wese yaryamanye n’umugabo. <span id="chapter31_verse18"></span><strong><sup>18 </sup></strong>Mugabo ntimwice abigeme batoyi batarigera baryamana n’umugabo. <span id="chapter31_verse19"></span><strong><sup>19 </sup></strong>Namwe muze mucumbike inyuma y’ikambi imisi indwi. Abishe umuntu bose n’abakoze ku muntu yagandaguwe bose, muze mwityorore ku musi ugira gatatu no ku musi ugira indwi, mwe n’imbohe zanyu. <span id="chapter31_verse20"></span><strong><sup>20 </sup></strong>Impuzu yose, n’ikintu c’urushato cose, n’ikintu cose gikozwe mu bwoya bw’impene, n’ikintu cose co mu giti, muze mubityorore igicumuro.”</p>
<p id="p329" data-pid="329" class="p329 sb"><span id="chapter31_verse21"></span><strong><sup>21 </sup></strong>Maze Eleyazari umuherezi abwira abagabo bo mu ngabo bari bagiye ku rugamba ati: “Iki ni co cagezwe c’itegeko Yehova yageze Musa: <span id="chapter31_verse22"></span><strong><sup>22 </sup></strong>‘Inzahabu, n’ifeza, n’umujumpu, n’icuma, <span id="page272" class="pageNum" data-no="272" data-before-text="272"></span>n’ubutare bw’ibati, n’icuma c’isǎsu vyonyene, <span id="chapter31_verse23"></span><strong><sup>23 </sup></strong>ikintu cose gihingurishwa umuriro, muze mugicishe mu muriro, kibone kuba ikidahumanye. Ariko kize gityorozwe amazi y’ihumanura. Kandi ikintu cose kidahingurishwa umuriro muze mugicishe mu mazi. <span id="chapter31_verse24"></span><strong><sup>24 </sup></strong>Muze mumese impuzu zanyu ku musi ugira indwi mubone kuba abadahumanye; inyuma y’aho murashobora kuza mw’ikambi.’”</p>
<p id="p330" data-pid="330" class="p330 sb"><span id="chapter31_verse25"></span><strong><sup>25 </sup></strong>Nuko Yehova abwira Musa ati: <span id="chapter31_verse26"></span><strong><sup>26 </sup></strong>“Harura igitigiri cose hamwe c’iminyago, imbohe z’abantu n’iz’ibikoko vy’ibitungano, wewe na Eleyazari umuherezi n’abakuru ba ba se b’ikoraniro. <span id="chapter31_verse27"></span><strong><sup>27 </sup></strong>Uze ugaburemwo kubiri iminyago, uyigaburire abagize uruhara mu ndwano basohotse kugaba igitero n’abasigaye bose b’ikoraniro. <span id="chapter31_verse28"></span><strong><sup>28 </sup></strong>Kandi bwa kori rigenewe Yehova muze mutore ku barwanyi basohotse kugaba igitero, egome, mutore kimwekimwe ku majana atanu, haba mu bantu, mu busho, mu ndogobwa no mu mukuku. <span id="chapter31_verse29"></span><strong><sup>29 </sup></strong>Muze muritore ku ca kabiri kibegukira maze murihe Eleyazari umuherezi bwa ntererano ya Yehova. <span id="chapter31_verse30"></span><strong><sup>30 </sup></strong>Kandi ku ca kabiri cegukira bene Isirayeli uze utore kimwekimwe kuri mirongo itanu, haba mu bantu, mu busho, mu ndogobwa no mu mukuku, mu bwoko bwose bw’igikoko c’igitungano, maze ubihe Abalewi, abashitsa igikorwa bajejwe c’itaberenakulo ya Yehova.”</p>
<p id="p331" data-pid="331" class="p331 sb"><span id="chapter31_verse31"></span><strong><sup>31 </sup></strong>Nuko Musa na Eleyazari umuherezi bakora nk’uko Yehova yari yategetse Musa. <span id="chapter31_verse32"></span><strong><sup>32 </sup></strong>Iminyago, ni ukuvuga ivyari bisigaye kw’isahu abantu bagiye kugaba igitero bari batwaye bwa sahu, iba ibihumbi amajana atandatu na mirongo irindwi na bitanu vyo mu mukuku, <span id="chapter31_verse33"></span><strong><sup>33 </sup></strong>n’ibihumbi mirongo irindwi na bibiri vyo mu busho, <span id="chapter31_verse34"></span><strong><sup>34 </sup></strong>n’indogobwa ibihumbi mirongo itandatu na kimwe. <span id="chapter31_verse35"></span><strong><sup>35 </sup></strong>Abo mu bagore batari bwaryamane n’umugabo na bo, bose baba ibihumbi mirongo itatu na bibiri. <span id="chapter31_verse36"></span><strong><sup>36 </sup></strong>Kandi ica kabiri cari kigize umuturi w’abagiye kugaba igitero, igitigiri caco cari ibitungwa ibihumbi amajana atatu na mirongo itatu n’indwi n’amajana atanu vyo mu mukuku. <span id="chapter31_verse37"></span><strong><sup>37 </sup></strong>Ikori rigenewe Yehova ryo mu mukuku rishika ku bitungwa amajana atandatu na mirongo irindwi na bitanu. <span id="chapter31_verse38"></span><strong><sup>38 </sup></strong>Ku busho na ho hari ibitungwa ibihumbi mirongo itatu na bitandatu, ikori ryo kuri vyo rigenewe Yehova na ryo riba mirongo irindwi na bibiri. <span id="chapter31_verse39"></span><strong><sup>39 </sup></strong>Indogobwa na zo zari ibihumbi mirongo itatu n’amajana atanu, kandi ikori ryo kuri zo rigenewe Yehova ryari mirongo itandatu n’imwe. <span id="chapter31_verse40"></span><strong><sup>40 </sup></strong>Abantu na bo bari ibihumbi cumi na bitandatu, kandi ikori ryo kuri bo rigenewe Yehova ryari abantu mirongo itatu na babiri. <span id="chapter31_verse41"></span><strong><sup>41 </sup></strong>Maze Musa aha Eleyazari umuherezi nya kori bwa ntererano ya Yehova, nk’uko Yehova yari yategetse Musa.</p>
<p id="p332" data-pid="332" class="p332 sb"><span id="chapter31_verse42"></span><strong><sup>42 </sup></strong>Ica kabiri cegukira bene Isirayeli na co, ico Musa yatandukanije n’icegukira abagabo barwanye intambara, cari kimeze uku: <span id="chapter31_verse43"></span><strong><sup>43 </sup></strong>Ica kabiri cegukira ikoraniro co ku mukuku cashika ku bihumbi amajana atatu na mirongo itatu <span id="page273" class="pageNum" data-no="273" data-before-text="273"></span>n’indwi n’amajana atanu, <span id="chapter31_verse44"></span><strong><sup>44 </sup></strong>ico ku busho na co, ibihumbi mirongo itatu na bitandatu, <span id="chapter31_verse45"></span><strong><sup>45 </sup></strong>indogobwa na zo, ibihumbi mirongo itatu n’amajana atanu, <span id="chapter31_verse46"></span><strong><sup>46 </sup></strong>abantu na bo, ibihumbi cumi na bitandatu. <span id="chapter31_verse47"></span><strong><sup>47 </sup></strong>Maze Musa afata ku ca kabiri cegukira bene Isirayeli, icabwirizwa gutorwa kuri mirongo itanu, haba mu bantu no mu bikoko vy’ibitungano, abiha Abalewi, abashitsa igikorwa bajejwe c’itaberenakulo ya Yehova, nk’uko Yehova yari yategetse Musa.</p>
<p id="p333" data-pid="333" class="p333 sb"><span id="chapter31_verse48"></span><strong><sup>48 </sup></strong>Nuko abagabo bagenywe bo mu bihumbi vy’ingabo, abakuru b’ibihumbi n’abakuru b’amajana, begera Musa, <span id="chapter31_verse49"></span><strong><sup>49 </sup></strong>bamubwira bati: “Abasavyi bawe baharūye igitigiri cose hamwe c’abarwanyi tujejwe kandi nta n’umwe muri twebwe vyavuzwe ko abuze. <span id="chapter31_verse50"></span><strong><sup>50 </sup></strong>Reka rero dushikirize umwe wese bwa shikanwa rya Yehova ico yaronse: ibintu vy’inzahabu, inyerere zo ku maguru, n’ibikomo, n’impeta z’ikidodo, n’amahereni, n’udusharizo tw’abagore, kugira dutangirwe impongano imbere ya Yehova.”</p>
<p id="p334" data-pid="334" class="p334 sb"><span id="chapter31_verse51"></span><strong><sup>51 </sup></strong>Nuko rero Musa na Eleyazari umuherezi babakirira nya nzahabu, udusharizo tw’agaciro twose. <span id="chapter31_verse52"></span><strong><sup>52 </sup></strong>Nuko inzahabu zose z’intererano baterereye bazihaye Yehova zishika kuri shekeli ibihumbi cumi na bitandatu n’amajana indwi na mirongo itanu, zivuye ku bakuru b’ibihumbi n’abakuru b’amajana. <span id="chapter31_verse53"></span><strong><sup>53 </sup></strong>Umwe wese mu bagabo bo mu ngabo yari yaratwaye isahu yiwe. <span id="chapter31_verse54"></span><strong><sup>54 </sup></strong>Nuko Musa na Eleyazari umuherezi bakira inzahabu zivuye ku bakuru b’ibihumbi n’ab’amajana, bazizana mw’ihema ry’ihuriro kugira bibere icibutso bene Isirayeli imbere ya Yehova.</p>
</body>
</html>
