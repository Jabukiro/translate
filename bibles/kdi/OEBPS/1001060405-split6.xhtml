<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">6</a> : <a href="bibleversenav4_6.xhtml">1 - 27</a></p>
<p id="p70" data-pid="70" class="p70 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Yehova yongera kubwira Musa ati: <span id="chapter6_verse2"></span><strong><sup>2 </sup></strong>“Vugana na bene Isirayeli, ubabwire uti: ‘Mu gihe umugabo canke umugore agize indagano idasanzwe yo kubaho ari Umunaziri<span id="footnotesource16"></span><a epub:type="noteref" href="#footnote16">*</a> kuri Yehova, <span id="chapter6_verse3"></span><strong><sup>3 </sup></strong>aze yirinde umuvinyu <span id="page223" class="pageNum" data-no="223" data-before-text="223"></span>n’inzoga iboreza. Ntaze anywe inkarihe y’umuvinyu canke inkarihe y’inzoga iboreza, canke ngo anywe ikinyobwa na kimwe gikozwe mu nzabibu, canke ngo arye inzabibu, zaba izitumye canke izumye. <span id="chapter6_verse4"></span><strong><sup>4 </sup></strong>Imisi yose y’Ubunaziri bwiwe ntaze arye ikintu na kimwe gikozwe mu muzabibu utanga umuvinyu, kuva ku nzabibu zidahiye gushika ku bishishwa.</p>
<p id="p71" data-pid="71" class="p71 sb"><span id="chapter6_verse5"></span><strong><sup>5 </sup></strong>“‘Mu misi yose y’indagano y’Ubunaziri bwiwe ntihaze hagire urumosho ruca ku mutwe wiwe; aze abe mweranda mu kureka umushatsi wo ku mutwe wiwe ugakura, gushika imisi azoba atandukanirijwe Yehova ikwiye. <span id="chapter6_verse6"></span><strong><sup>6 </sup></strong>Imisi yose azoguma atandukanirijwe Yehova ntaze yegere umuvyimba n’umwe. <span id="chapter6_verse7"></span><strong><sup>7 </sup></strong>Eka naho yoba ari se canke nyina, canke mwene wabo canke mushikiwe, ntaze abihumanishe nibapfa, kuko ikimenyetso c’Ubunaziri bwiwe ku Mana yiwe kiri ku mutwe wiwe.</p>
<p id="p72" data-pid="72" class="p72 sb"><span id="chapter6_verse8"></span><strong><sup>8 </sup></strong>“‘Imisi yose y’Ubunaziri bwiwe azoba ari mweranda kuri Yehova. <span id="chapter6_verse9"></span><strong><sup>9 </sup></strong>Mugabo mu gihe hogira uwupfira giturumbuka iruhande yiwe agahumanya umutwe w’Ubunaziri bwiwe, aze rero amwe umutwe wiwe ku musi wo kwemeza ityororwa ryiwe. Aze awumwe ku musi ugira indwi. <span id="chapter6_verse10"></span><strong><sup>10 </sup></strong>Ku musi ugira umunani na ho, aze azanire umuherezi intunguru zibiri canke inuma zikiri nto zibiri ku bwinjiriro bw’ihema ry’ihuriro. <span id="chapter6_verse11"></span><strong><sup>11 </sup></strong>Umuherezi aze afate imwe bwa shikanwa ry’igicumuro iyindi na yo bwa shikanwa riturirwa, maze amutangire impongano, kuko yacumuye kubera nya muvyimba. Maze aze yeze umutwe wiwe kuri uwo musi. <span id="chapter6_verse12"></span><strong><sup>12 </sup></strong>Aze abeho ari Umunaziri kuri Yehova mu misi y’Ubunaziri bwiwe, kandi aze azane impfizi y’intama ikiri nto iri mu mwaka wayo wa mbere bwa shikanwa ry’ukwagirwa n’icaha; imisi ya kera ntizoharurwa kuko yahumanije Ubunaziri bwiwe.</p>
<p id="p73" data-pid="73" class="p73 sb"><span id="chapter6_verse13"></span><strong><sup>13 </sup></strong>“‘Iri rero ni ryo tegeko ryerekeye Umunaziri: Ku musi imisi y’Ubunaziri bwiwe ikwiriye, azozanwa ku bwinjiriro bw’ihema ry’ihuriro. <span id="chapter6_verse14"></span><strong><sup>14 </sup></strong>Bwa shikanwa ryiwe rihabwa Yehova, aze ashikirize impfizi y’intama imwe ikiri nto itagira akanenge iri mu mwaka wayo wa mbere, ayishikirize nk’ishikanwa riturirwa, n’umwagazi w’intama umwe w’ishashi utagira akanenge uri mu mwaka wawo wa mbere, bwa shikanwa ry’igicumuro, n’impfizi y’intama itagira akanenge imwe bwa kimazi c’ugusangira, <span id="chapter6_verse15"></span><strong><sup>15 </sup></strong>n’igisimbo c’udutsima tumeze nk’ikigōmbo tutarimwo umwambiro tw’ifu inoze, tubombekeshejwe amavuta, n’udukate tutarimwo umwambiro dusizwe amavuta, n’ishikanwa ry’intete ryavyo n’amashikanwa y’ikinyobwa yavyo. <span id="chapter6_verse16"></span><strong><sup>16 </sup></strong>Maze umuherezi aze abishikirize imbere ya Yehova yongere ahereze ishikanwa ry’igicumuro ryiwe be n’ishikanwa riturirwa ryiwe. <span id="chapter6_verse17"></span><strong><sup>17 </sup></strong>Kandi azohereza ya mpfizi y’intama bwa kimazi c’ugusangira gihabwa Yehova kumwe n’igisimbo c’udutsima tutarimwo umwambiro; hanyuma umuherezi aze ahereze ishikanwa ry’intete ryayo n’ishikanwa ry’ikinyobwa ryayo.</p>
<p id="p74" data-pid="74" class="p74 sb"><span id="page224" class="pageNum" data-no="224" data-before-text="224"></span><span id="chapter6_verse18"></span><strong><sup>18 </sup></strong>“‘Maze nya Munaziri aze amwere umutwe w’Ubunaziri bwiwe ku bwinjiriro bw’ihema ry’ihuriro, hanyuma afate umushatsi wo ku mutwe w’Ubunaziri bwiwe, awushire ku muriro uri munsi ya ca kimazi c’ugusangira. <span id="chapter6_verse19"></span><strong><sup>19 </sup></strong>Umuherezi aze afate urutugu rubijijwe ruvuye kuri nya mpfizi y’intama, n’agatsima kamwe kameze nk’ikigōmbo katarimwo umwambiro kavuye mu gisimbo, n’agakate katarimwo umwambiro kamwe, abishire ku biganza vya nya Munaziri igihe azoba amaze kwimwesha ikimenyetso c’Ubunaziri bwiwe. <span id="chapter6_verse20"></span><strong><sup>20 </sup></strong>Maze umuherezi aze abizungagize irya n’ino bwa shikanwa rizungagizwa imbere ya Yehova. Ni ikintu ceranda cegukira umuherezi, kumwe n’inkoro y’ishikanwa rizungagizwa<span id="footnotesource17"></span><a epub:type="noteref" href="#footnote17">*</a> be n’ukuguru kw’intererano. Mu nyuma nya Munaziri azoshobora kunywa umuvinyu.</p>
<p id="p75" data-pid="75" class="p75 sb"><span id="chapter6_verse21"></span><strong><sup>21 </sup></strong>“‘Iryo ni ryo tegeko ryerekeye Umunaziri aragana, ryerekeye ishikanwa ryiwe rihabwa Yehova ku bijanye n’Ubunaziri bwiwe, udashizemwo ivyo we ubwiwe azoba ashoboye kuronka. Aze akore yisunze indagano yiwe azogira, kubera itegeko ry’Ubunaziri bwiwe.’”</p>
<p id="p76" data-pid="76" class="p76 sb"><span id="chapter6_verse22"></span><strong><sup>22 </sup></strong>Maze Yehova abwira Musa ati: <span id="chapter6_verse23"></span><strong><sup>23 </sup></strong>“Bwira Aroni n’abahungu biwe uti: ‘Uku ni ko muzohezagira bene Isirayeli, mu kubabwira muti:</p>
<p id="p77" data-pid="77" class="p77 sl"><span id="chapter6_verse24"></span><strong><sup>24 </sup></strong>“Yehova aguhezagire yongere akuzigame.</p>
<p id="p78" data-pid="78" class="p78 sl"><span id="chapter6_verse25"></span><strong><sup>25 </sup></strong>Yehova atume mu maso hiwe hagukayanganirako yongere agutoneshe.</p>
<p id="p79" data-pid="79" class="p79 sl"><span id="chapter6_verse26"></span><strong><sup>26 </sup></strong>Yehova yunamurire amaso yiwe kuri wewe yongere aguhe amahoro.”’</p>
<p id="p80" data-pid="80" class="p80 sb"><span id="chapter6_verse27"></span><strong><sup>27 </sup></strong>Kandi baze bashire izina ryanje kuri bene Isirayeli, kugira ngo jewe ubwanje ndabahezagire.”</p>
<div class="groupFootnote"><aside epub:type="footnote"><div epub:type="footnote" id="footnote16"><p id="p390" data-pid="390"><a href="1001060405-split6.xhtml#footnotesource16">^ <span class="footnoteref">Guh. 6:2</span></a> Raba <a href="1001060600.xhtml#pos12068">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote17"><p id="p391" data-pid="391"><a href="1001060405-split6.xhtml#footnotesource17">^ <span class="footnoteref">Guh. 6:20</span></a> Raba <a href="1001060600.xhtml#pos8234">Inyongera ya 21</a>.</p></div></aside>
</div>
</body>
</html>
