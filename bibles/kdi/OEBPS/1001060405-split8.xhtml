<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Guharūra 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Guharūra</a>  <a href="biblechapternav4.xhtml">8</a> : <a href="bibleversenav4_8.xhtml">1 - 26</a></p>
<p id="p98" data-pid="98" class="p98 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Nuko Yehova abwira Musa ati: <span id="chapter8_verse2"></span><strong><sup>2 </sup></strong>“Vugana na Aroni, umubwire uti: ‘Igihe cose wakije amatara, ya matara indwi aze aboneshe mu kibanza c’imbere y’igitereko c’amatara.’” <span id="chapter8_verse3"></span><strong><sup>3 </sup></strong>Nuko Aroni atangura gukora gutyo. Yatsa amatara ya nya gitereko ngo aboneshereze ikibanza kiri imbere y’ico gitereko, nk’uko Yehova yari yategetse Musa. <span id="chapter8_verse4"></span><strong><sup>4 </sup></strong>Uku rero ni ko nya gitereko c’amatara cari gihinguwe. Cari ikintu co mu nzahabu gicurishijwe inyundo. Gushika ku mpande zaco no gushika ku mashurwe yaco, cari ikintu gicurishijwe inyundo. Nk’uko Yehova yari yavyeretse Musa, ni ko yari yakoze nya gitereko c’amatara.</p>
<p id="p99" data-pid="99" class="p99 sb"><span id="chapter8_verse5"></span><strong><sup>5 </sup></strong>Yehova yongera kubwira Musa ati: <span id="chapter8_verse6"></span><strong><sup>6 </sup></strong>“Tora Abalewi muri bene Isirayeli, kandi uze ubahumanure. <span id="chapter8_verse7"></span><strong><sup>7 </sup></strong>Ibi ni vyo uzobagirira kugira ubahumanure: Uze ubacucagire amazi ahumanura igicumuro, kandi baze bacishe urumosho ku mubiri wabo wose, bamese impuzu zabo bongere bihumanure. <span id="chapter8_verse8"></span><strong><sup>8 </sup></strong>Maze baze bafate ikimasa n’ishikanwa ry’intete ryaco ry’ifu inoze ibombekeshejwe amavuta, kandi uzotora ikindi kimasa ku bw’ishikanwa ry’igicumuro. <span id="chapter8_verse9"></span><strong><sup>9 </sup></strong>Uzoce uzana Abalewi imbere y’ihema ry’ihuriro hanyuma ukoranye ikoraniro ryose rya bene Isirayeli. <span id="chapter8_verse10"></span><strong><sup>10 </sup></strong>Uze uzane Abalewi imbere ya Yehova, hanyuma bene Isirayeli barambike ibiganza vyabo ku Balewi. <span id="chapter8_verse11"></span><strong><sup>11 </sup></strong>Maze Aroni aze azungazungishe Abalewi irya n’ino imbere ya Yehova bwa shikanwa rizungagizwa rivuye kuri bene Isirayeli, kandi <span id="page230" class="pageNum" data-no="230" data-before-text="230"></span>baze babe abo kurangura igikorwa ca Yehova.</p>
<p id="p100" data-pid="100" class="p100 sb"><span id="chapter8_verse12"></span><strong><sup>12 </sup></strong>“Maze Abalewi bazorambika ibiganza vyabo ku mitwe ya nya mashūri. Inyuma y’ivyo, uze uhereze Yehova imwe bwa shikanwa ry’igicumuro, iyindi na yo bwa shikanwa riturirwa, kugira ngo utangire impongano Abalewi. <span id="chapter8_verse13"></span><strong><sup>13 </sup></strong>Uze uhagarike Abalewi imbere ya Aroni n’abahungu biwe, hanyuma abazungazungishe irya n’ino bwa shikanwa rizungagizwa rihabwa Yehova. <span id="chapter8_verse14"></span><strong><sup>14 </sup></strong>Kandi uze ushire Abalewi ukwabo ubakuye muri bene Isirayeli, kandi Abalewi baze bacike abanje. <span id="chapter8_verse15"></span><strong><sup>15 </sup></strong>Mu nyuma Abalewi bazokwinjira gukorera kw’ihema ry’ihuriro. Uze ubahumanure rero wongere ubazungazungishe irya n’ino bwa shikanwa rizungagizwa. <span id="chapter8_verse16"></span><strong><sup>16 </sup></strong>Kuko ari abatanzwe, bahawe jewe bakuwe muri bene Isirayeli. Nzobitorera mu kibanza c’abugurura ibitereko vyose, imfura zose za bene Isirayeli. <span id="chapter8_verse17"></span><strong><sup>17 </sup></strong>Kuko imfura yose muri bene Isirayeli ari iyanje, mu bantu no mu bikoko. Kuri wa musi nakubita imfura yose mu gihugu ca Misiri, narazejeje ku bwanje. <span id="chapter8_verse18"></span><strong><sup>18 </sup></strong>Kandi nzotora Abalewi mu kibanza c’imfura zose muri bene Isirayeli. <span id="chapter8_verse19"></span><strong><sup>19 </sup></strong>Aroni n’abahungu biwe nzobaha Abalewi nk’abatanzwe bakuwe muri bene Isirayeli, kugira bakore igikorwa ca bene Isirayeli mw’ihema ry’ihuriro no kugira batangire impongano bene Isirayeli, ngo ntihagire icago kiba muri bene Isirayeli bitumwe n’uko begereye ahantu heranda.”</p>
<p id="p101" data-pid="101" class="p101 sb"><span id="chapter8_verse20"></span><strong><sup>20 </sup></strong>Nuko Musa na Aroni n’ikoraniro ryose rya bene Isirayeli bagirira gutyo Abalewi. Nk’uko ivyo Yehova yari yategetse Musa vyose ku vyerekeye Abalewi vyari, ni ko bene Isirayeli babagiriye. <span id="chapter8_verse21"></span><strong><sup>21 </sup></strong>Nuko Abalewi barityorora bongera bamesa impuzu zabo, hanyuma Aroni arabazungazungisha irya n’ino bwa shikanwa rizungagizwa imbere ya Yehova. Maze Aroni abatangira impongano kugira abahumanure. <span id="chapter8_verse22"></span><strong><sup>22 </sup></strong>Inyuma y’ivyo, Abalewi barinjira gukora igikorwa cabo mw’ihema ry’ihuriro imbere ya Aroni n’abahungu biwe. Nk’uko Yehova yari yategetse Musa ku bijanye n’Abalewi, ni ko babagiriye.</p>
<p id="p102" data-pid="102" class="p102 sb"><span id="chapter8_verse23"></span><strong><sup>23 </sup></strong>Nuko Yehova abwira Musa ati: <span id="chapter8_verse24"></span><strong><sup>24 </sup></strong>“Ibi ni vyo vyerekeye Abalewi: Uwumaze imyaka mirongo ibiri n’itanu kuduga, azoza yinjire mu mugwi, mu gikorwa c’ihema ry’ihuriro. <span id="chapter8_verse25"></span><strong><sup>25 </sup></strong>Mugabo ashikanye imyaka mirongo itanu azova mu mugwi w’abakora igikorwa, ntabe agikora. <span id="chapter8_verse26"></span><strong><sup>26 </sup></strong>Aze afashe bene wabo mw’ihema ry’ihuriro mu kwitwararika ivyo bajejwe, mugabo ntihaze hagire igikorwa akora. Ukwo ni ko uzogirira Abalewi mu vyo bajejwe.”</p>
</body>
</html>
