<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">10</a> : <a href="bibleversenav5_10.xhtml">1 - 22</a></p>
<p id="p70" data-pid="70" class="p70 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>“Ico gihe nyene Yehova ambwira ati: ‘Niwibazire ibisate bibiri vy’amabuye nka bimwe vya mbere, hanyuma uduge aho ndi ku musozi, kandi utegerezwa kwihingurira isandugu y’igiti. <span id="chapter10_verse2"></span><strong><sup>2 </sup></strong>Nanje nzokwandika kuri nya bisate ya majambo yari kuri vya bisate vya mbere, bimwe wasavya, kandi utegerezwa kubishira muri nya sandugu.’ <span id="chapter10_verse3"></span><strong><sup>3 </sup></strong>Nuko mpingura isandugu y’igiti c’umunyinya nongera mbaza ibisate bibiri vy’amabuye nka bimwe vya mbere ndaheza nduga ku musozi, kandi nya bisate bibiri vyari mu kuboko kwanje. <span id="chapter10_verse4"></span><strong><sup>4 </sup></strong>Maze yandika kuri nya bisate inyandiko nk’imwe ya mbere, ya Majambo Cumi, ayo Yehova yari yababwiriye ku musozi hagati mu muriro kuri wa musi ishengero ryari rikoranye; inyuma y’ivyo Yehova arabimpa. <span id="chapter10_verse5"></span><strong><sup>5 </sup></strong>Maze ndahindukira, manuka mvuye ku musozi ndaheza nshira nya bisate muri ya sandugu nari nahinguye, kugira ngo bigumeyo, nk’uko Yehova yari yantegetse.</p>
<p id="p71" data-pid="71" class="p71 sb"><span id="chapter10_verse6"></span><strong><sup>6 </sup></strong>“Hanyuma bene Isirayeli bafata inzira bava i Beyeroti Bene-yakani baja i Mosera. Aho ni ho Aroni yapfiriye, hanyuma aba ari ho ahambwa; maze Eleyazari umuhungu wiwe atangura gukora bwa muherezi mu kibanza ciwe. <span id="chapter10_verse7"></span><strong><sup>7 </sup></strong>Bava ng’aho bafata inzira baja i Gudigoda, hanyuma bava i Gudigoda baja i Yotibata, igihugu c’imyonga itemba amazi.</p>
<p id="p72" data-pid="72" class="p72 sb"><span id="chapter10_verse8"></span><strong><sup>8 </sup></strong>“Ico gihe nyene Yehova ashira ku ruhande umuryango <span id="page300" class="pageNum" data-no="300" data-before-text="300"></span>wa Lewi kugira urerure isandugu y’isezerano rya Yehova, kugira uhagarare imbere ya Yehova ku bwo kumukorera no kugira ngo uhezagire mw’izina ryiwe gushika uyu musi. <span id="chapter10_verse9"></span><strong><sup>9 </sup></strong>Ni co gituma Lewi ataronse umuturi n’intoranwa kumwe na bene wabo. Yehova ni we ntoranwa yiwe, nk’uko Yehova Imana yawe yari yaramubwiye. <span id="chapter10_verse10"></span><strong><sup>10 </sup></strong>Nayo jewe, nagumye ku musozi nko muri ya misi ya mbere, ngumayo imisi mirongo ine n’amajoro mirongo ine, hanyuma Yehova aranyumviriza n’ico gihe nyene. Yehova ntiyashatse kubahonya. <span id="chapter10_verse11"></span><strong><sup>11 </sup></strong>Maze Yehova ambwira ati: ‘Haguruka, genda imbere y’abantu bafate inzira, kugira binjire maze bigarurire igihugu narahiye ba sekuruza babo ko nzobaha.’</p>
<p id="p73" data-pid="73" class="p73 sb"><span id="chapter10_verse12"></span><strong><sup>12 </sup></strong>“Ubu none ga Isirayeli, hari ikindi Yehova Imana yawe agusaba atari ugutinya Yehova Imana yawe, kugira ngo ugendere mu nzira ziwe zose no kugira ngo umukunde, wongere ukorere Yehova Imana yawe n’umutima wawe wose n’ubuzima bwawe bwose, <span id="chapter10_verse13"></span><strong><sup>13 </sup></strong>ngo ugumye amabwirizwa ya Yehova n’ivyagezwe vyiwe ndagutegetse uno musi, ku neza yawe? <span id="chapter10_verse14"></span><strong><sup>14 </sup></strong>Itegereze: amajuru ni aya Yehova Imana yawe, mbere amajuru y’amajuru, isi n’ibiri muri yo vyose. <span id="chapter10_verse15"></span><strong><sup>15 </sup></strong>Ba sogokuruza bawe ni bo gusa Yehova yifatanije na bo kugira abakunde, ku buryo yatoye uruvyaro rwabo mu nyuma zabo, egome, mwebwe, abakuye mu bisata vyose vy’abantu, nk’uko biri uyu musi. <span id="chapter10_verse16"></span><strong><sup>16 </sup></strong>Kandi mutegerezwa kugenyera imitima yanyu ntimwongere gukomantaza amazosi yanyu. <span id="chapter10_verse17"></span><strong><sup>17 </sup></strong>Kuko Yehova Imana yanyu ari Imana iruta izindi mana<span id="footnotesource10"></span><a epub:type="noteref" href="#footnote10">*</a> n’Umukama w’abakama, Imana ihambaye, y’inkomezi kandi iteye ubwoba, itagira nkunzi ku muntu n’umwe canke ngo yemere igiturire, <span id="chapter10_verse18"></span><strong><sup>18 </sup></strong>ishitsa urubanza ku bw’impfuvyi<span id="footnotesource11"></span><a epub:type="noteref" href="#footnote11">*</a> n’umupfakazi kandi igakunda kavamahanga ku buryo imuha umukate n’umutamana. <span id="chapter10_verse19"></span><strong><sup>19 </sup></strong>Na mwebwe mutegerezwa gukunda kavamahanga, kuko mwacitse ba kavamahanga mu gihugu ca Misiri.</p>
<p id="p74" data-pid="74" class="p74 sb"><span id="chapter10_verse20"></span><strong><sup>20 </sup></strong>“Yehova Imana yawe ni we ukwiye gutinya. Ni we ukwiye gukorera, kandi ni we ukwiye kwumirako, kandi mw’izina ryiwe ni ho ukwiye kurahira indahiro. <span id="chapter10_verse21"></span><strong><sup>21 </sup></strong>Ni We ubwirizwa gushemeza, kandi ni we Mana yawe yagukoreye vya bintu bikomeye kandi biteye ubwoba amaso yawe yiboneye. <span id="chapter10_verse22"></span><strong><sup>22 </sup></strong>Ba sogokuruza bawe bamanutse mu Misiri bari kumwe n’abantu mirongo irindwi, none ubu Yehova Imana yawe yakugize nk’inyenyeri zo mu majuru mu bwinshi.</p>
<div class="groupFootnote"><aside epub:type="footnote"><div epub:type="footnote" id="footnote10"><p id="p333" data-pid="333"><a href="1001060406-split10.xhtml#footnotesource10">^ <span class="footnoteref">Gus. 10:17</span></a> Ijambo ku rindi ni “Imana y’imana.”</p></div></aside>
<aside epub:type="footnote"><div epub:type="footnote" id="footnote11"><p id="p334" data-pid="334"><a href="1001060406-split10.xhtml#footnotesource11">^ <span class="footnoteref">Gus. 10:18</span></a> Ijambo ku rindi ni “agahungu katagira se.”</p></div></aside>
</div>
</body>
</html>
