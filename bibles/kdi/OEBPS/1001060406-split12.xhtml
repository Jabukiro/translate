<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">12</a> : <a href="bibleversenav5_12.xhtml">1 - 32</a></p>
<p id="p83" data-pid="83" class="p83 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>“Ng’izi ingingo nyobozi n’ingingo z’ubutungane mukwiye kuba maso mugashitsa mu gihugu Yehova Imana ya ba sogokuruza bawe atazobura kukwemerera kwigarurira, imisi yose muzomara muri bazima ku butaka. <span id="chapter12_verse2"></span><strong><sup>2 </sup></strong>Mukwiye gusenyagura koko ibibanza vyose amahanga muriko muromora yakorereyemwo imana zayo, ku misozi miremire n’imirambi no munsi y’igiti gitotahaye cose. <span id="chapter12_verse3"></span><strong><sup>3 </sup></strong>Mutegerezwa gusiturira hasi ibicaniro <span id="page303" class="pageNum" data-no="303" data-before-text="303"></span>vyayo no gusavya inkingi nyeranda zayo, kandi mukwiye guturirira mu muriro ibikingi vyayo vyeranda no kwicira ibishusho bibajwe vy’imana zayo, murandure n’amazina yazo ave aho hantu.</p>
<p id="p84" data-pid="84" class="p84 sb"><span id="chapter12_verse4"></span><strong><sup>4 </sup></strong>“Ntimugakore gutyo kuri Yehova Imana yanyu, <span id="chapter12_verse5"></span><strong><sup>5 </sup></strong>mugabo ahantu Yehova Imana yanyu azotora mu miryāngo yanyu yose ngo ahashire izina ryiwe, atume ari ho riba, muzoharondera, kandi utegerezwa kuza ng’aho. <span id="chapter12_verse6"></span><strong><sup>6 </sup></strong>Aho ni ho mutegerezwa kuzana amashikanwa yanyu aturirwa, n’ibimazi vyanyu, n’ivy’icumi vyanyu, n’intererano yo mu kuboko kwanyu, n’amashikanwa yanyu y’indagano, n’amashikanwa yanyu atangwa ku bushake, n’ivy’uburiza vyo mu busho bwanyu n’ivyo mu mukuku wanyu. <span id="chapter12_verse7"></span><strong><sup>7 </sup></strong>Aho ni ho mutegerezwa kurira imbere ya Yehova Imana yanyu no kunezererwa mu migambi yanyu yose, mwe n’ingo zanyu, kuko Yehova Imana yawe yaguhezagiye.</p>
<p id="p85" data-pid="85" class="p85 sb"><span id="chapter12_verse8"></span><strong><sup>8 </sup></strong>“Ntimugakore mwisunze ivyo turiko turakora vyose ng’aha uno musi, umwe wese ngo akore ibigororotse mu maso yiwe bwite, <span id="chapter12_verse9"></span><strong><sup>9 </sup></strong>kuko mutarinjira ahantu h’ukuruhukira n’ahantu h’intoranwa Yehova Imana yawe agira aguhe. <span id="chapter12_verse10"></span><strong><sup>10 </sup></strong>Mutegerezwa kujabuka Yorodani mukaba mu gihugu Yehova Imana yanyu agira abahe ngo mucigabire, kandi ntazobura kubaha akaruhuko, mugakira abansi banyu bose babakikuje, kandi muzokwibera koko mu mutekano. <span id="chapter12_verse11"></span><strong><sup>11 </sup></strong>Kandi, ahantu Yehova Imana yanyu azotora ngo atume izina ryiwe ari ho riba, ni ho muzozana ivyo ndabategetse vyose, amashikanwa yanyu aturirwa be n’ibimazi vyanyu, ivy’icumi vyanyu n’intererano yo mu kuboko kwanyu, n’amashikanwa yanyu yose y’indagano mezameza muzoraganira Yehova. <span id="chapter12_verse12"></span><strong><sup>12 </sup></strong>Kandi mutegerezwa kunezerwa imbere ya Yehova Imana yanyu, mwebwe n’abahungu banyu n’abakobwa banyu n’abashumba banyu n’abashumbakazi banyu n’Umulewi ari imbere mu marembo yanyu, kuko ata muturi canke intoranwa afise kumwe namwe. <span id="chapter12_verse13"></span><strong><sup>13 </sup></strong>Wiyubare ntushikanire amashikanwa aturirwa yawe ahandi hantu aho ari ho hose wobona. <span id="chapter12_verse14"></span><strong><sup>14 </sup></strong>Mugabo ahantu Yehova azotora muri umwe mu miryāngo yawe ni ho ukwiye gushikanira amashikanwa aturirwa yawe, kandi aho ni ho ukwiye gukorera ivyo ndagutegetse vyose.</p>
<p id="p86" data-pid="86" class="p86 sb"><span id="chapter12_verse15"></span><strong><sup>15 </sup></strong>“Ariko igihe cose umutima wawe uzoba uhahamiye akanyama, uzokerera igitungwa, urye akanyama nk’uko Yehova Imana yawe yaguhezagiye, mu marembo yawe yose. Uwuhumanye n’uwudahumanye boshobora kuzirya, nk’uko barya ingeregere n’ifumbēri. <span id="chapter12_verse16"></span><strong><sup>16 </sup></strong>Ariko amaraso ni yo mutegerezwa kutarya. Uze uyasese hasi nk’amazi. <span id="chapter12_verse17"></span><strong><sup>17 </sup></strong>Ntuzokwemererwa kurira mu marembo yawe ic’icumi c’intete zawe, canke c’umuvinyu wawe mushasha canke c’amavuta yawe, canke uburiza bw’ubusho bwawe n’ubw’umukuku wawe, canke ico ari co cose <span id="page304" class="pageNum" data-no="304" data-before-text="304"></span>mu mashikanwa yawe y’indagano uzoragana canke amashikanwa yawe atangwa ku bushake, canke intererano y’ukuboko kwawe. <span id="chapter12_verse18"></span><strong><sup>18 </sup></strong>Mugabo imbere ya Yehova Imana yawe ni ho uzobirira, ahantu Yehova Imana yawe azotora, wewe n’umuhungu wawe n’umukobwa wawe n’umushumba wawe n’umushumbakazi wawe n’Umulewi ari imbere mu marembo yawe; kandi utegerezwa kunezerwa imbere ya Yehova Imana yawe mu migambi yawe yose. <span id="chapter12_verse19"></span><strong><sup>19 </sup></strong>Wiyubare ntuhebe Umulewi, imisi yose uzomara ku butaka bwawe.</p>
<p id="p87" data-pid="87" class="p87 sb"><span id="chapter12_verse20"></span><strong><sup>20 </sup></strong>“Igihe Yehova Imana yawe azokwagura akarere kawe, nk’uko yagusezeraniye, maze ukavuga koko uti: ‘Hinge ndye akanyama,’ kuko uhahamiye kurya akanyama, igihe cose umutima wawe uzoba ubihahamiye uzoshobora kwirira akanyama. <span id="chapter12_verse21"></span><strong><sup>21 </sup></strong>Mu gihe ahantu Yehova Imana yawe azotora ngo abe ari ho ashira izina ryiwe hoba kure yawe, uze ukerere zimwe mu zo mu busho na zimwe mu zo mu mukuku wawe Yehova yaguhaye, nk’uko nagutegetse, kandi uze urire mu marembo yawe igihe cose umutima wawe uzoba ubihahamiye. <span id="chapter12_verse22"></span><strong><sup>22 </sup></strong>Ariko nka kurya barya ingeregere n’ifumbēri, ni ko ushobora kuzirya: uwuhumanye n’uwudahumanye bose hamwe bashobora kuzirya. <span id="chapter12_verse23"></span><strong><sup>23 </sup></strong>Kimwe gusa, wiyemeze ushikamye kutarya amaraso, kuko amaraso ari bwo buzima kandi ukaba utegerezwa kutarya ubuzima kumwe n’inyama. <span id="chapter12_verse24"></span><strong><sup>24 </sup></strong>Utegerezwa kutayarya. Uze uyasese ku butaka nk’amazi. <span id="chapter12_verse25"></span><strong><sup>25 </sup></strong>Utegerezwa kutayarya, kugira bikugendere neza n’abana bawe bo mu nyuma zawe, kuko uzoba ukoze ibigororotse mu maso ya Yehova. <span id="chapter12_verse26"></span><strong><sup>26 </sup></strong>Ibintu vyeranda vyawe vyonyene, ibizocika rwawe, n’amashikanwa yawe y’indagano, ni vyo uzobwirizwa kujana, uheze uje ahantu Yehova azotora. <span id="chapter12_verse27"></span><strong><sup>27 </sup></strong>Kandi utegerezwa guhereza amashikanwa yawe aturirwa, inyama n’amaraso, ku gicaniro ca Yehova Imana yawe. Amaraso y’ibimazi vyawe akwiye gusukwa imbere y’igicaniro ca Yehova Imana yawe, mugabo inyama urashobora kuzirya.</p>
<p id="p88" data-pid="88" class="p88 sb"><span id="chapter12_verse28"></span><strong><sup>28 </sup></strong>“Wiyubare, kandi ugamburuke aya majambo yose ndagutegetse, kugira ngo bikugendere neza wewe n’abana bawe mu nyuma zawe gushika igihe kitagira urugero, kuko uzoba ukoze ivyiza kandi bigororotse mu maso ya Yehova Imana yawe.</p>
<p id="p89" data-pid="89" class="p89 sb"><span id="chapter12_verse29"></span><strong><sup>29 </sup></strong>“Igihe Yehova Imana yawe azokuraho imbere yawe amahanga uriko urajamwo ngo uyomore, uze uyomore ube mu gihugu cayo. <span id="chapter12_verse30"></span><strong><sup>30 </sup></strong>Wiyubare ntufatwe n’umutego inyuma yayo amaze kuzimanganywa akava imbere yawe, kandi ntubariritse ivy’imana zayo ngo: ‘Ayo mahanga yahora akorera imana zayo ate? Nanje, egome, jewe, nzogira gutyo nyene.’ <span id="chapter12_verse31"></span><strong><sup>31 </sup></strong>Ntuze ukore gutyo kuri Yehova Imana yawe, kuko ikintu cose giteye ishishi kuri Yehova, ico yanka koko, ari co ayo mahanga yakoze ku mana zayo, kuko mbere n’abahungu bayo n’abakobwa bayo yama abaturira mu muriro ku bw’imana zayo. <span id="chapter12_verse32"></span><strong><sup>32 </sup></strong>Ijambo ryose ndabategetse, muze mube maso murishitse. <span id="page305" class="pageNum" data-no="305" data-before-text="305"></span>Ntimuze mugire ico mwongera kuri ryo canke ico mukura kuri ryo.</p>
</body>
</html>
