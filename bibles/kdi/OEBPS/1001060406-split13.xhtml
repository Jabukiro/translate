<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">13</a> : <a href="bibleversenav5_13.xhtml">1 - 18</a></p>
<p id="p90" data-pid="90" class="p90 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>“Nihagira umuhanuzi canke umurosi w’indoto ahaguruka hagati yawe akaguha koko ikimenyetso canke imburizi, <span id="chapter13_verse2"></span><strong><sup>2 </sup></strong>kandi nya kimenyetso canke nya mburizi bikaranguka koko, ari vyo yari yakubwiye avuga ngo: ‘Tugendere inyuma y’izindi mana utamenye, tuzikorere,’ <span id="chapter13_verse3"></span><strong><sup>3 </sup></strong>ntuze wumvirize amajambo y’uwo muhanuzi canke uwo murosi w’iyo ndoto, kuko Yehova Imana yanyu azoba ariko arabageza kugira amenye nimba mukunda Yehova Imana yanyu n’umutima wanyu wose n’ubuzima bwanyu bwose. <span id="chapter13_verse4"></span><strong><sup>4 </sup></strong>Inyuma ya Yehova Imana yanyu ni ho mukwiye kugendera, kandi ni we mukwiye gutinya, kandi amabwirizwa yiwe ni yo mukwiye kugumya, kandi ijwi ryiwe ni ryo mukwiye kwumviriza, kandi ni we mukwiye gukorera, kandi ni we mukwiye kwumirako. <span id="chapter13_verse5"></span><strong><sup>5 </sup></strong>Uyo muhanuzi canke uyo murosi wa nya ndoto aze yicwe, kuko yavuze ivy’ukugarariza Yehova Imana yanyu yabakuye mu gihugu ca Misiri akagucungura ukava mu nzu y’abashumba, nya muntu akabigira ngo aguhindukize uve mu nzira Yehova Imana yawe yagutegetse kugenderamwo; utegerezwa gukura ikibi hagati muri wewe.</p>
<p id="p91" data-pid="91" class="p91 sb"><span id="chapter13_verse6"></span><strong><sup>6 </sup></strong>“Mwene wanyu, mwene nyoko wawe, canke umuhungu wawe canke umukobwa wawe canke umugore wawe ukunda cane canke umugenzi wawe pfampfe, niyagerageza kuguhendahenda mu mpisho, ngo: ‘Tugende dukorere izindi mana,’ izo utamenye yaba wewe canke ba sogokuruza bawe, <span id="chapter13_verse7"></span><strong><sup>7 </sup></strong>zimwe mu mana z’ibisata vy’abantu biri irya n’ino yanyu, ibiri hafi yawe canke ibiri kure yawe, kuva ku mpera imwe y’igihugu gushika ku yindi, <span id="chapter13_verse8"></span><strong><sup>8 </sup></strong>ntuze ukundire icipfuzo ciwe canke ngo umwumvirize, eka n’ijisho ryawe ntirize rimwumvire akagongwe, eka kandi ntuze umwumvire impuhwe, canke ngo umuhishire; <span id="chapter13_verse9"></span><strong><sup>9 </sup></strong>ahubwo uze umwice ata kabuza. Ukuboko kwawe ni kwo ubwa mbere gukwiye kuza kuri we kumwica, ukuboko kw’abantu bose na kwo kugakurikira. <span id="chapter13_verse10"></span><strong><sup>10 </sup></strong>Uze umutere amabuye, apfe, kuko yarondeye kuguhindukiza ngo uve kuri Yehova Imana yawe yagukuye mu gihugu ca Misiri, mu nzu y’abashumba. <span id="chapter13_verse11"></span><strong><sup>11 </sup></strong>Maze Isirayeli yose izovyumva itinye, kandi ntibazokwongera gukora ikintu kibi nk’ico hagati yawe.</p>
<p id="p92" data-pid="92" class="p92 sb"><span id="chapter13_verse12"></span><strong><sup>12 </sup></strong>“Muri kimwe mu bisagara vyawe Yehova Imana yawe agira aguhe ngo ubemwo hariya, niwumva bivugwa <span id="chapter13_verse13"></span><strong><sup>13 </sup></strong>ngo: ‘Hari abagabo b’imburakimazi basohotse bava hagati yawe kugira bagerageze guhindukiza ababa mu gisagara cabo, bavuga ngo: “Tugende dukorere izindi mana,” izo mutamenye,’ <span id="chapter13_verse14"></span><strong><sup>14 </sup></strong>utegerezwa rero kurondera, ugatohoza, ukabariritsa neza; maze nimba nya kintu cemejwe ko ari ukuri, kandi ico kintu giteye ishishi kikaba cakozwe hagati yawe, <span id="chapter13_verse15"></span><strong><sup>15 </sup></strong>ukwiye ata kabuza gukubita ubugi bw’inkota ababa muri ico gisagara. Uze ugitikize be n’ikintu cose kiri muri co, n’ibitungwa vyaco, biciye ku bugi bw’inkota. <span id="chapter13_verse16"></span><strong><sup>16 </sup></strong>Isahu ryaco ryose uze uryegeranirize <span id="page306" class="pageNum" data-no="306" data-before-text="306"></span>hagati mu kibanza ca bose caho, kandi utegerezwa guturira mu muriro nya gisagara be n’isahu ryaco ryose bibe ishikanwa ritangwa uko ryakabaye rihabwa Yehova Imana yawe, kandi gitegerezwa gucika ikirundo c’ibihomvagurike gushika igihe kitagira urugero. Ntikize cigere congera kwubakwa. <span id="chapter13_verse17"></span><strong><sup>17 </sup></strong>Kandi ntihaze hagire ikintu na kimwe, emwe na kimwe, kimata ku kuboko kwawe co ku kintu caziririjwe kikagirwa ceranda, kugira ngo Yehova ahindukire areke ishavu ryiwe rirurumba, maze akugirire koko imbabazi kandi akwereke koko imbabazi yongere akugwize, nk’uko nyene yarahiye ba sogokuruza bawe. <span id="chapter13_verse18"></span><strong><sup>18 </sup></strong>Kuko ukwiye kwumviriza ijwi rya Yehova Imana yawe mu kugumya amabwirizwa yose ndagutegetse uno musi, kugira ukore ibigororotse mu maso ya Yehova Imana yawe.</p>
</body>
</html>
