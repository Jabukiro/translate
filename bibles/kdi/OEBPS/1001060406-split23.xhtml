<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 23</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">23</a> : <a href="bibleversenav5_23.xhtml">1 - 25</a></p>
<p id="p158" data-pid="158" class="p158 sb"><span id="page319" class="pageNum" data-no="319" data-before-text="319"></span><span id="chapter23"></span><span id="chapter23_verse1"></span><span class="w_ch"><strong>23 </strong></span>“Nta mugabo yakonywe mu gufyonyorwa amatengatwa canke yacitse igihimba c’irondoka ashobora kwinjira mw’ishengero rya Yehova.</p>
<p id="p159" data-pid="159" class="p159 sb"><span id="chapter23_verse2"></span><strong><sup>2 </sup></strong>“Nta mwana w’ikivyarwa ashobora kwinjira mw’ishengero rya Yehova. Mbere no gushika kw’iyaruka rigira icumi, mu biwe nta n’umwe ashobora kwinjira mw’ishengero rya Yehova.</p>
<p id="p160" data-pid="160" class="p160 sb"><span id="chapter23_verse3"></span><strong><sup>3 </sup></strong>“Nta Mwamoni canke Umunyamowabu ashobora kwinjira mw’ishengero rya Yehova. Mbere no gushika kw’iyaruka rigira icumi, mu babo nta n’umwe ashobora kwinjira mw’ishengero rya Yehova, gushika igihe kitagira urugero, <span id="chapter23_verse4"></span><strong><sup>4 </sup></strong>kuko bataje kubatabaza umukate n’amazi mu nzira igihe mwari muvuye mu Misiri, no kubera bahereye Balamu mwene Beyori w’i Petori h’i Mezopotamiya ngo ahamagarire akabi kuri wewe. <span id="chapter23_verse5"></span><strong><sup>5 </sup></strong>Yehova Imana yawe ntiyashatse kwumviriza Balamu. Mugabo Yehova Imana yawe yahinduye uyo muvumo umuhezagiro ku bwawe, kuko Yehova Imana yawe yagukunze. <span id="chapter23_verse6"></span><strong><sup>6 </sup></strong>Ntuze ukore urondera amahoro yabo canke ugutunganirwa kwabo, imisi yawe yose gushika igihe kitagira urugero.</p>
<p id="p161" data-pid="161" class="p161 sb"><span id="chapter23_verse7"></span><strong><sup>7 </sup></strong>“Ntuze wanke Umwedomu urunuka, kuko ari mwene wanyu.</p>
<p id="p162" data-pid="162" class="p162 sb">“Ntuze wanke Umunyamisiri urunuka, kuko wacitse kavamahanga mu gihugu ciwe. <span id="chapter23_verse8"></span><strong><sup>8 </sup></strong>Abana bovuka kuri bo b’iyaruka rigira gatatu bobo boshobora kwinjira mw’ishengero rya Yehova.</p>
<p id="p163" data-pid="163" class="p163 sb"><span id="chapter23_verse9"></span><strong><sup>9 </sup></strong>“Niwasohoka gushinga ikambi kugira urwanye abansi bawe, utegerezwa kwirinda ikintu kibi cose. <span id="chapter23_verse10"></span><strong><sup>10 </sup></strong>Muri wewe nihagira umugabo ataguma ari uwudahumanye, bivuye ku buhumane buza mw’ijoro, ategerezwa kuja hanze y’ikambi. Ntashobora kwinjira mw’ikambi. <span id="chapter23_verse11"></span><strong><sup>11 </sup></strong>Kandi uku ni ko bitegerezwa kugenda: bugorovye aze yiyoge n’amazi, izuba rirenze na ho ashobore kwinjira mw’ikambi. <span id="chapter23_verse12"></span><strong><sup>12 </sup></strong>Uze wame ufise ahantu hiherereye ho kwifashisha, hanze y’ikambi, abe ari ho uza uraja. <span id="chapter23_verse13"></span><strong><sup>13 </sup></strong>Kandi uze wamane urumambo wifashisha kumwe n’ibikoresho vyawe, maze niwasutama ku gahinga ngo witabare, uze urwimbishe ikinogo hanyuma uhindukire upfuke umwanda wawe mukuru. <span id="chapter23_verse14"></span><strong><sup>14 </sup></strong>Kuko Yehova Imana yawe agendagenda mw’ikambi yawe kugira akurokore no kugira agabure abansi bawe mu kuboko kwawe. Kandi ikambi yawe itegerezwa kuba nyeranda, kugira ntabone muri wewe ikintu kitabereye ngo ace asigaho kujana nawe.</p>
<p id="p164" data-pid="164" class="p164 sb"><span id="chapter23_verse15"></span><strong><sup>15 </sup></strong>“Ntuze ushikirize umushumba shebuja igihe ahunze shebuja akaza iwawe. <span id="chapter23_verse16"></span><strong><sup>16 </sup></strong>Azoguma abana nawe hagati muri wewe, ahantu azohitamwo muri kimwe mu bisagara vyawe, aho ashaka hose. Ntuze umufate nabi.</p>
<p id="p165" data-pid="165" class="p165 sb"><span id="chapter23_verse17"></span><strong><sup>17 </sup></strong>“Nta n’umwe mu bakobwa ba Isirayeli akwiye kuba umumaraya w’urusengero, eka nta n’umwe muri bene Isirayeli akwiye kuba umumaraya w’urusengero. <span id="chapter23_verse18"></span><strong><sup>18 </sup></strong>Ntuze uzane mu nzu ya Yehova Imana yawe ingero ya maraya canke ikiguzi c’imbwa ku bw’indagano iyo ari yo yose, kuko <span id="page320" class="pageNum" data-no="320" data-before-text="320"></span>ivyo ari ikintu giteye ishishi kuri Yehova Imana yawe, mbere vyose uko ari bibiri.</p>
<p id="p166" data-pid="166" class="p166 sb"><span id="chapter23_verse19"></span><strong><sup>19 </sup></strong>“Ntuze urihishe mwene wanyu inyungu: inyungu ku mahera, inyungu ku bifungurwa, inyungu ku kintu ico ari co cose umuntu ashobora kwakako inyungu. <span id="chapter23_verse20"></span><strong><sup>20 </sup></strong>Umunyamahanga woshobora kumurihisha inyungu, mugabo mwene wanyu ntuze umurihishe inyungu; kugira ngo Yehova Imana yawe aguhezagire mu migambi yawe yose mu gihugu uriko urajamwo ngo ucigarurire.</p>
<p id="p167" data-pid="167" class="p167 sb"><span id="chapter23_verse21"></span><strong><sup>21 </sup></strong>“Niwaraganira indagano Yehova Imana yawe, ntuze utebagane kuyishitsa, kuko Yehova Imana yawe atazobura kuyikwishuza, bikakubera igicumuro. <span id="chapter23_verse22"></span><strong><sup>22 </sup></strong>Mugabo uretse kugira indagano, ntibizokubera igicumuro. <span id="chapter23_verse23"></span><strong><sup>23 </sup></strong>Irivuzwe n’iminwa yawe ukwiye kurishitsa, kandi utegerezwa gukora nk’uko nyene waraganiye Yehova Imana yawe, bwa shikanwa ritangwa ku bushake wavugishije akanwa kawe.</p>
<p id="p168" data-pid="168" class="p168 sb"><span id="chapter23_verse24"></span><strong><sup>24 </sup></strong>“Niwaja mu murima w’imizabibu wa mugenzawe, uze urye gusa inzabibu ziguhaza, mugabo ntihaze hagire izo ushira mu co ufise.</p>
<p id="p169" data-pid="169" class="p169 sb"><span id="chapter23_verse25"></span><strong><sup>25 </sup></strong>“Niwaja mu murima w’intete zigihagaze za mugenzawe, uze uhuruture gusa amahundo yeze n’ukuboko kwawe, mugabo ntuze ucishe agakero mu murima w’intete zigihagaze za mugenzawe.</p>
</body>
</html>
