<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 24</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">24</a> : <a href="bibleversenav5_24.xhtml">1 - 22</a></p>
<p id="p170" data-pid="170" class="p170 sb"><span id="chapter24"></span><span id="chapter24_verse1"></span><span class="w_ch"><strong>24 </strong></span>“Umugabo niyatwara umugore akamugira uwiwe, hanyuma bigashika ntagire ubutoni mu maso ya nya mugabo kuko yamubonyeko ikintu kitabereye, aze amwandikire icete c’ukwahukana agishire mu kuboko kwiwe, aheze amwirukane mu nzu yiwe. <span id="chapter24_verse2"></span><strong><sup>2 </sup></strong>Aze asohoke amuvire mu nzu, agende, abe uw’uwundi mugabo. <span id="chapter24_verse3"></span><strong><sup>3 </sup></strong>Uyo wundi mugabo niyamwanka, akamwandikira icete c’ukwahukana, akagishira mu kuboko kwiwe akamwirukana mu nzu yiwe, canke mu gihe uyo wundi mugabo yamutwaye yopfa, <span id="chapter24_verse4"></span><strong><sup>4 </sup></strong>wa mugabo wa mbere yamwirukana ntazokwemererwa kwongera kumutwara ngo abe umugore wiwe amaze guhumanywa; kuko ico ari ikintu giteye ishishi imbere ya Yehova, kandi ntuze ukwegere mu gicumuro igihugu Yehova Imana yawe agira aguhe bwa ntoranwa.</p>
<p id="p171" data-pid="171" class="p171 sb"><span id="chapter24_verse5"></span><strong><sup>5 </sup></strong>“Umugabo niyazana umugeni, ntakwiye kuja mu gisirikare, canke ngo hagire ikindi kintu na kimwe asabwa gukora. Akwiye kuguma iwe umwaka wose ata co bamusaba, anezereze umugore wiwe yazanye.</p>
<p id="p172" data-pid="172" class="p172 sb"><span id="chapter24_verse6"></span><strong><sup>6 </sup></strong>“Nta n’umwe akwiye gufata bwa ngwati urusyo rw’amaboko canke ingasiro yarwo, kuko ubuzima ari bwo yoba afashe bwa ngwati.</p>
<p id="p173" data-pid="173" class="p173 sb"><span id="chapter24_verse7"></span><strong><sup>7 </sup></strong>“Umuntu niyafatwa anyuruje umuntu wo muri bene wabo bo muri bene Isirayeli, akaba yamucuranguje hanyuma akamugurisha, uyo munyuruji rero ategerezwa gupfa. Kandi utegerezwa gukura ikibi hagati yawe.</p>
<p id="p174" data-pid="174" class="p174 sb"><span id="chapter24_verse8"></span><strong><sup>8 </sup></strong>“Wiyubare ku cago c’imibembe, kugira witwararike ukore ivyo abaherezi, Abalewi, bazobategeka vyose. Mukwiye kuba maso mugakora nk’uko abo nabategetse. <span id="chapter24_verse9"></span><strong><sup>9 </sup></strong>Hazoze haribukwa ivyo Yehova Imana yawe yagiriye Miriyamu <span id="page321" class="pageNum" data-no="321" data-before-text="321"></span>mu nzira igihe mwariko muva mu Misiri.</p>
<p id="p175" data-pid="175" class="p175 sb"><span id="chapter24_verse10"></span><strong><sup>10 </sup></strong>“Niwaha mugenzawe ingurane iyo ari yo yose, ntuze winjire mu nzu yiwe kumwaka ico yagwatirije. <span id="chapter24_verse11"></span><strong><sup>11 </sup></strong>Ukwiye guhagarara hanze, hanyuma nya muntu wahaye ingurane akuzanire hanze iyo ngwati. <span id="chapter24_verse12"></span><strong><sup>12 </sup></strong>Nimba nya muntu ari mu ngorane, ntuze uje kuryama ugifise ingwati yiwe. <span id="chapter24_verse13"></span><strong><sup>13 </sup></strong>Ubwirizwa kumusubiza iyo ngwati izuba rikimara kurenga, aje kuryama mu mpuzu yiwe, aguhezagire. Kandi bizokubera ubugororotsi imbere ya Yehova Imana yawe.</p>
<p id="p176" data-pid="176" class="p176 sb"><span id="chapter24_verse14"></span><strong><sup>14 </sup></strong>“Ntuze ugunge umucangero ari mu ngorane kandi akaba mworo, yaba uwo muri bene wanyu canke muri ba kavamahanga bawe bari mu gihugu cawe, mu marembo yawe. <span id="chapter24_verse15"></span><strong><sup>15 </sup></strong>Ukwiye kumuha impembo yiwe ku musi wiwe, kandi izuba ntirikwiye kurenga utarayimuha, kuko ari mu ngorane kandi ku mpembo yiwe akaba ari ho yeza umutima, ntahave aririra Yehova akurega, maze bikakubera igicumuro.</p>
<p id="p177" data-pid="177" class="p177 sb"><span id="chapter24_verse16"></span><strong><sup>16 </sup></strong>“Ba se ntibakwiye kwicwa bazira abana, kandi n’abana ntibakwiye kwicwa bazira ba se. Umwe wese azopfa ahowe igicumuro ciwe bwite.</p>
<p id="p178" data-pid="178" class="p178 sb"><span id="chapter24_verse17"></span><strong><sup>17 </sup></strong>“Ntuze ugoreke urubanza rwa kavamahanga canke rw’impfuvyi<span id="footnotesource26"></span><a epub:type="noteref" href="#footnote26">*</a>, kandi ntuze ufate bwa ngwati impuzu y’umupfakazi. <span id="chapter24_verse18"></span><strong><sup>18 </sup></strong>Utegerezwa kwibuka yuko wacitse umushumba mu Misiri, hanyuma Yehova Imana yawe akagucungura akagukurayo. Ni co gituma ndagutegetse kugira ico kintu.</p>
<p id="p179" data-pid="179" class="p179 sb"><span id="chapter24_verse19"></span><strong><sup>19 </sup></strong>“Niwashwabura umwimbu wawe wo mu murima wawe, ukibagirira umuganda mu murima, ntuze usubire inyuma kuwutora. Uwo muganda ukwiye kugumayo ku bwa kavamahanga, ku bw’impfuvyi no ku bw’umupfakazi, kugira Yehova Imana yawe aguhezagire mu gikorwa cose c’ukuboko kwawe.</p>
<p id="p180" data-pid="180" class="p180 sb"><span id="chapter24_verse20"></span><strong><sup>20 </sup></strong>“Niwakubita igiti cawe c’umwelayo, ntuze usubire mu mashami yaco aho waciye. Ivyasigaye bikwiye kugumayo ku bwa kavamahanga, ku bw’impfuvyi no ku bw’umupfakazi.</p>
<p id="p181" data-pid="181" class="p181 sb"><span id="chapter24_verse21"></span><strong><sup>21 </sup></strong>“Niwasarura inzabibu z’umurima wawe w’imizabibu, ntuze usubire inyuma gusarura ivyasigaye aho waciye. Bikwiye kugumayo ku bwa kavamahanga, ku bw’impfuvyi no ku bw’umupfakazi. <span id="chapter24_verse22"></span><strong><sup>22 </sup></strong>Kandi utegerezwa kwibuka yuko wacitse umushumba mu gihugu ca Misiri. Ni co gituma ndagutegetse kugira ico kintu.</p>
<div class="groupFootnote"><aside epub:type="footnote"><div epub:type="footnote" id="footnote26"><p id="p349" data-pid="349"><a href="1001060406-split24.xhtml#footnotesource26">^ <span class="footnoteref">Gus. 24:17</span></a> Ijambo ku rindi ni “agahungu katagira se.”</p></div></aside>
</div>
</body>
</html>
