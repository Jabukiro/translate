<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 25</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">25</a> : <a href="bibleversenav5_25.xhtml">1 - 19</a></p>
<p id="p182" data-pid="182" class="p182 sb"><span id="chapter25"></span><span id="chapter25_verse1"></span><span class="w_ch"><strong>25 </strong></span>“Nihaduka amatati hagati y’abantu, hanyuma bakarenguka gucirwa urubanza, baze babacire urubanza, umugororotsi bavuge ko ari umugororotsi, umubisha na we ko ari umubisha. <span id="chapter25_verse2"></span><strong><sup>2 </sup></strong>Nimba nya mubisha akwiye gukubitwa, umucamanza aze ategeke ko aryama yubitse inda, akubitirwe imbere yiwe igitigiri c’inkoni gihuye n’igikorwa ciwe c’ububisha. <span id="chapter25_verse3"></span><strong><sup>3 </sup></strong>Ashobora kumukubita inkoni mirongo ine. Ntaze arenzeko n’imwe, kugira ntabandanye kumukubita inkoni nyinshi zirenze izo, mwene wanyu agateterezwa mu maso yawe.</p>
<p id="p183" data-pid="183" class="p183 sb"><span id="page322" class="pageNum" data-no="322" data-before-text="322"></span><span id="chapter25_verse4"></span><strong><sup>4 </sup></strong>“Ntukarumye umunwa w’ishūri iyo iriko irakubita ibinyantete.</p>
<p id="p184" data-pid="184" class="p184 sb"><span id="chapter25_verse5"></span><strong><sup>5 </sup></strong>“Mu gihe abavukana babana maze umwe muri bo agapfa ata gahungu agira, umugore w’uwo apfuye ntaze yabirwe hanze n’umugabo w’ahandi. Muramuwe aze agende aho ari amwabire, acure umugore wa mwene wabo. <span id="chapter25_verse6"></span><strong><sup>6 </sup></strong>Imfura azovyara ize itware izina rya mwene wabo yapfuye, kugira izina ryiwe ntirihanagurike muri Isirayeli.</p>
<p id="p185" data-pid="185" class="p185 sb"><span id="chapter25_verse7"></span><strong><sup>7 </sup></strong>“Ariko nimba nya mugabo adahimbawe no gutwara umupfakazi asigwa na mwene wabo, uyo mupfakazi aze aduge rero kw’irembo ahari abagabo b’inararibonye, avuge ati: ‘Mwene wabo n’umugabo wanje yanse kuzigama izina rya mwene wabo muri Isirayeli. Ntiyemeye kuncūra.’ <span id="chapter25_verse8"></span><strong><sup>8 </sup></strong>Abagabo b’inararibonye b’igisagara c’iwabo na bo baze bamuhamagare bavugane na we, na we aheze ahagarare avuge ati: ‘Sinahimbawe no kumutwara.’ <span id="chapter25_verse9"></span><strong><sup>9 </sup></strong>Kuri ivyo nya mupfakazi aze amwegere mu maso y’abagabo b’inararibonye, amwambure inkweto<span id="footnotesource27"></span><a epub:type="noteref" href="#footnote27">*</a> ku kirenge aheze amucire mu maso, asubizeyo ati: ‘Ukwo ni ko umugabo yanse kwubaka urugo rwa mwene wabo azogirirwa.’ <span id="chapter25_verse10"></span><strong><sup>10 </sup></strong>Maze izina bazomwita muri Isirayeli, rize ribe: ‘Inzu y’uwambuwe inkweto.’</p>
<p id="p186" data-pid="186" class="p186 sb"><span id="chapter25_verse11"></span><strong><sup>11 </sup></strong>“Abagabo nibarwana, maze umugore w’umwe akegera kugira akize umugabo wiwe ukuboko kw’uwuriko aramukubita, agatuma ukuboko kwiwe agacakira nya mugabo ku bihimba vy’irondoka, <span id="chapter25_verse12"></span><strong><sup>12 </sup></strong>uze umuce igikonjo. Ijisho ryawe ntirize ryumve akagongwe.</p>
<p id="p187" data-pid="187" class="p187 sb"><span id="chapter25_verse13"></span><strong><sup>13 </sup></strong>“Ntuze ugire mw’isaho yawe ubwoko bubiri bw’amabuye y’ugupima, rinini na ritoyi. <span id="chapter25_verse14"></span><strong><sup>14 </sup></strong>Ntuze ugire mu nzu yawe ubwoko bubiri bw’ingero za efa, nini na ntoyi. <span id="chapter25_verse15"></span><strong><sup>15 </sup></strong>Uze ugume ufise ibuye ry’umunzane ritabesha kandi ry’ukuri. Uze ugume ufise ingero ya efa itabesha kandi y’ukuri, kugira imisi yawe ibe myinshi ku butaka Yehova Imana yawe agira aguhe. <span id="chapter25_verse16"></span><strong><sup>16 </sup></strong>Kuko uwukora ivyo bintu wese, uwugira ivy’akarenganyo wese, ari ikintu giteye ishishi kuri Yehova Imana yawe.</p>
<p id="p188" data-pid="188" class="p188 sb"><span id="chapter25_verse17"></span><strong><sup>17 </sup></strong>“Haze hibukwe ivyo Amaleki yakugiriye mu nzira igihe wariko urava mu Misiri, <span id="chapter25_verse18"></span><strong><sup>18 </sup></strong>ingene yagusanze mu nzira, agakubita mu ruhande rwawe rw’inyuma abagenda bagozēra inyuma yawe bose, mu gihe wari urushe, urambiwe; kandi ntiyatinye Imana. <span id="chapter25_verse19"></span><strong><sup>19 </sup></strong>Maze Yehova Imana yawe niyamara kukuruhura abansi bawe bose hirya no hino mu gihugu Yehova Imana yawe agira aguhe bwa ntoranwa ngo ucigarurire, uze uhanagure Amaleki ntibe ikivugwa munsi y’amajuru. Ntuze wibagire.</p>
<div class="groupFootnote"><aside epub:type="footnote"><div epub:type="footnote" id="footnote27"><p id="p350" data-pid="350"><a href="1001060406-split25.xhtml#footnotesource27">^ <span class="footnoteref">Gus. 25:9</span></a> Canke, “isandali.”</p></div></aside>
</div>
</body>
</html>
