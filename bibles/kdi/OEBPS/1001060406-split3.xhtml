<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">3</a> : <a href="bibleversenav5_3.xhtml">1 - 29</a></p>
<p id="p17" data-pid="17" class="p17 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>“Maze turahindukira, tudugana inzira ya Bashani. Ogi umwami wa Bashani aca arasohoka, we hamwe n’abantu biwe bose, aza guhura natwe mu rugamba i Edireyi. <span id="chapter3_verse2"></span><strong><sup>2 </sup></strong>Yehova ni ko kumbwira ati: ‘Ntumutinye, kuko ntazobura kumutanga mu kuboko kwawe, we n’abantu biwe bose n’igihugu ciwe; uze umugirire nk’uko wagiriye Sihoni umwami w’Abamori, uwaba i Heshiboni.’ <span id="chapter3_verse3"></span><strong><sup>3 </sup></strong>Nuko Yehova Imana yacu atanga mu kuboko kwacu na Ogi nyene umwami wa Bashani n’abantu biwe bose, tuguma tubasasika gushika n’aho atagira n’umwe asigara acitse kw’icumu. <span id="chapter3_verse4"></span><strong><sup>4 </sup></strong>Ico gihe nyene dufata ibisagara vyiwe vyose. Nta gisagara na kimwe tutabatse: ibisagara mirongo itandatu, akarere kose ka Arugobu, ubwami bwa Ogi i Bashani. <span id="chapter3_verse5"></span><strong><sup>5 </sup></strong>Ivyo vyose vyari ibisagara bikingijwe ibihome birebire, imiryango n’ibihindizo, uretse ibisagara vyinshi cane vyo hagati mu gihugu. <span id="chapter3_verse6"></span><strong><sup>6 </sup></strong>Ariko twarabitikije nk’uko twari twagiriye Sihoni umwami wa Heshiboni, mu gutikiza ibisagara vyose, abagabo, abagore n’abana batoyi. <span id="chapter3_verse7"></span><strong><sup>7 </sup></strong>Kandi ibitungwa vyose be n’iminyago yo mu bisagara twarabitwaye bwa sahu ryacu.</p>
<p id="p18" data-pid="18" class="p18 sb"><span id="chapter3_verse8"></span><strong><sup>8 </sup></strong>“Ico gihe nyene dukura igihugu mu kuboko kwa ba bami babiri batwara Abamori bari mu karere ka Yorodani, kuva ku mwonga wa Arunoni <span id="page287" class="pageNum" data-no="287" data-before-text="287"></span>gushika ku musozi Herumoni; <span id="chapter3_verse9"></span><strong><sup>9 </sup></strong>(Abanyasidoni bahora bita Herumoni Siriyoni, Abamori na bo bakahita Seniri,) <span id="chapter3_verse10"></span><strong><sup>10 </sup></strong>ibisagara vyose vyo mu matāba na Gileyadi yose na Bashani yose gushika i Saleka n’i Edireyi, ibisagara vy’ubwami bwa Ogi i Bashani. <span id="chapter3_verse11"></span><strong><sup>11 </sup></strong>Kuko Ogi, umwami wa Bashani, ari we gusa yasigaye mu masigarira y’Abarefayimu. Mbere inderuzo yiwe yari iy’icuma. Mbega ntiri i Raba ha bene Amoni? Uburebure bwayo ni amatambwe<span id="footnotesource2"></span><a epub:type="noteref" href="#footnote2">*</a> icenda, ubwaguke bwayo na bwo amatambwe ane, kw’itambwe ry’umugabo. <span id="chapter3_verse12"></span><strong><sup>12 </sup></strong>Nuko ico gihe nyene twigarurira iki gihugu. Kuva i Aroweri, ahari iruhande y’umwonga wa Arunoni, n’ica kabiri c’akarere k’imisozi ka Gileyadi, n’ibisagara vyaho, nahahaye Abarubeni n’Abagadi. <span id="chapter3_verse13"></span><strong><sup>13 </sup></strong>Maze ahasigaye kuri Gileyadi na Bashani yose y’ubwami bwa Ogi ndahaha igice c’umuryango wa Manase. Akarere kose ka Arugobu h’i Bashani hose, mbega ntikitwa igihugu c’Abarefayimu?</p>
<p id="p19" data-pid="19" class="p19 sb"><span id="chapter3_verse14"></span><strong><sup>14 </sup></strong>“Yayiri mwene Manase afata akarere kose ka Arugobu gushika ku rubibe rw’Abageshuri n’Abamayakati, hanyuma ivyo bigwati vya Bashani avyita Havoti-yayiri afatiye kw’izina ryiwe, gushika n’uyu musi. <span id="chapter3_verse15"></span><strong><sup>15 </sup></strong>Makiri na we namuhaye Gileyadi. <span id="chapter3_verse16"></span><strong><sup>16 </sup></strong>Abarubeni n’Abagadi na bo nabahaye kuva i Gileyadi gushika ku mwonga wa Arunoni, hagati na hagati mu mwonga hakaba ari rwo rubibe, no gushika i Yaboki, umwonga w’urubibe rwa bene Amoni; <span id="chapter3_verse17"></span><strong><sup>17 </sup></strong>na Araba na Yorodani n’umupaka, kuva i Kinereti gushika ku kiyaga co muri Araba, ikiyaga c’Umunyu, ku mucamo w’imimanuko ya Pisiga amaja i burasirazuba.</p>
<p id="p20" data-pid="20" class="p20 sb"><span id="chapter3_verse18"></span><strong><sup>18 </sup></strong>“Nuko ico gihe nyene ndabategeka, nti: ‘Yehova Imana yanyu abahaye iki gihugu ngo mucigarurire. Muzojabuka imbere ya bene wanyu, bene Isirayeli, mufise ibikoresho bikwiye, mwese abagabo b’intwari. <span id="chapter3_verse19"></span><strong><sup>19 </sup></strong>Abagore banyu n’abana banyu batoyi n’ibitungwa vyanyu gusa (ndazi neza ko mufise ibitungwa vyinshi) ni vyo bizoguma biba mu bisagara vyanyu nabahaye, <span id="chapter3_verse20"></span><strong><sup>20 </sup></strong>gushika Yehova ahaye bene wanyu akaruhuko, na mwebwe nyene, emwe, gushika na bo nyene bamaze kwigarurira igihugu Yehova Imana yanyu agira abahe hakurya ya Yorodani. Inyuma y’ivyo muzogaruka, umwe wese ahantu hiwe yiganzira, aho nabahaye.’</p>
<p id="p21" data-pid="21" class="p21 sb"><span id="chapter3_verse21"></span><strong><sup>21 </sup></strong>“Hanyuma ico gihe nyene ntegeka Yosuwa, nti: ‘Amaso yawe aribonera ibintu vyose Yehova Imana yanyu yagiriye abo bami babiri. Ukwo nyene ni ko Yehova azogirira ubwami bwose uriko urajabuka ujamwo hariya. <span id="chapter3_verse22"></span><strong><sup>22 </sup></strong>Ntimubatinye, kuko Yehova Imana yanyu ari We abarwanira.’</p>
<p id="p22" data-pid="22" class="p22 sb"><span id="chapter3_verse23"></span><strong><sup>23 </sup></strong>“Maze ico gihe nyene ndatakamba nsaba ubutoni kuri Yehova, nti: <span id="chapter3_verse24"></span><strong><sup>24 </sup></strong>‘Ewe Mukama Segaba Yehova, wewe ubwawe ni we watanguye kwereka umusavyi wawe ubukuru bwawe n’ukuboko kwawe gukomeye, kuko, ni nde mana mu majuru canke kw’isi <span id="page288" class="pageNum" data-no="288" data-before-text="288"></span>ikora ibikorwa nk’ivyawe n’ibikorwa vy’ubushobozi nk’ivyawe? <span id="chapter3_verse25"></span><strong><sup>25 </sup></strong>Ndeka njabuke, ndakwinginze, mbone ico gihugu ciza kiri hakurya ya Yorodani, ako karere keza k’imisozi na Libani.’ <span id="chapter3_verse26"></span><strong><sup>26 </sup></strong>Yehova abandanya kundakira kubera mwebwe, ntiyanyumviriza. Mugabo Yehova ambwira ati: ‘Ivyawe biramaze! Ntihagire ico usubira kumbwira kuri ico kintu. <span id="chapter3_verse27"></span><strong><sup>27 </sup></strong>Duga kw’isonga rya Pisiga uraramurire amaso yawe mu burengero, no mu buraruko, no mu bumanuko, no mu buseruko, urabe n’amaso yawe, kuko utazojabuka uru ruzi Yorodani. <span id="chapter3_verse28"></span><strong><sup>28 </sup></strong>Kandi shinga igikorwa Yosuwa, umuremeshe wongere umukomeze, kuko ari we azojabuka imbere y’aba bantu, kandi ni we azotuma batorana igihugu uza kubona.’ <span id="chapter3_verse29"></span><strong><sup>29 </sup></strong>Ico gihe cose twaba mu mubande imbere ya Beti-peyori.</p>
<div class="groupFootnote"><aside epub:type="footnote"><div epub:type="footnote" id="footnote2"><p id="p325" data-pid="325"><a href="1001060406-split3.xhtml#footnotesource2">^ <span class="footnoteref">Gus. 3:11</span></a> Ni itambwe ry’ukuboko uciriye mu nkokora. Ni nka cm 44,5.</p></div></aside>
</div>
</body>
</html>
