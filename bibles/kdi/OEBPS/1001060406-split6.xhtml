<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">6</a> : <a href="bibleversenav5_6.xhtml">1 - 25</a></p>
<p id="p48" data-pid="48" class="p48 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>“Ibi rero ni vyo bwirizwa, ingingo nyobozi n’ingingo z’ubutungane Yehova Imana yanyu yategetse kubigisha, kugira mubishitse, mu gihugu muriko murajabuka mujamwo hariya ngo mucigarurire; <span id="chapter6_verse2"></span><strong><sup>2 </sup></strong>kugira utinye Yehova Imana yawe ngo ugumye ivyagezwe vyiwe vyose n’amabwirizwa yiwe ndagutegetse, wewe n’umwana wawe n’umwuzukuru wawe, imisi yose y’ubuzima bwawe, no kugira ngo imisi yawe ibe myinshi. <span id="chapter6_verse3"></span><strong><sup>3 </sup></strong>Kandi utegerezwa kwumviriza, ewe Isirayeli, no kwitwararika kubikora, kugira bikugendere neza no kugira mugwire cane, nk’uko Yehova Imana ya ba sogokuruza bawe yagusezeraniye, ku bijanye na ca gihugu gitemba amata n’ubuki.</p>
<p id="p49" data-pid="49" class="p49 sb"><span id="chapter6_verse4"></span><strong><sup>4 </sup></strong>“Umviriza, ewe Isirayeli: Yehova Imana yacu ni Yehova umwe. <span id="chapter6_verse5"></span><strong><sup>5 </sup></strong>Kandi utegerezwa gukunda Yehova Imana yawe n’umutima wawe wose n’ubuzima bwawe bwose n’inguvu zawe zose. <span id="chapter6_verse6"></span><strong><sup>6 </sup></strong>Kandi aya majambo ndagutegetse uno musi aze abe ku mutima wawe; <span id="chapter6_verse7"></span><strong><sup>7 </sup></strong>kandi uze uyashimangire mu mwana wawe wongere uyage ivyayo igihe wicaye mu nzu yawe, n’igihe ugenda ku nzira, n’igihe uryamye, n’igihe uvyutse. <span id="chapter6_verse8"></span><strong><sup>8 </sup></strong>Kandi uze uyabohere ku kuboko kwawe bwa kimenyetso, kandi aze abe nk’agatengaruhanga hagati y’amaso yawe; <span id="chapter6_verse9"></span><strong><sup>9 </sup></strong>kandi uze uyandike ku bishimaryango vy’inzu yawe no ku marembo yawe.</p>
<p id="p50" data-pid="50" class="p50 sb"><span id="chapter6_verse10"></span><strong><sup>10 </sup></strong>“Yehova Imana yawe niyakuzana mu gihugu yarahiye ba sogokuruza bawe Aburahamu, Izahaki na Yakobo ko azokiguha, ibisagara bikomeye kandi bisa neza utubatse, <span id="chapter6_verse11"></span><strong><sup>11 </sup></strong>n’amazu yuzuye ibintu vyiza vyose atari wewe wujuje, n’amatangi akorogoshowe utakorogoshoye, imirima y’imizabibu n’ibiti vy’imyelayo utateye, ukamara kurya ugahaga, <span id="chapter6_verse12"></span><strong><sup>12 </sup></strong>uriyubara ntiwibagire Yehova, uwagukuye mu gihugu ca Misiri mu nzu y’abashumba. <span id="chapter6_verse13"></span><strong><sup>13 </sup></strong>Yehova Imana yawe ni we ukwiye gutinya, kandi ni we ukwiye gukorera, kandi izina ryiwe ni ryo ukwiye kurahira. <span id="chapter6_verse14"></span><strong><sup>14 </sup></strong>Ntimukagendere inyuma y’izindi mana, imana izo ari zo <span id="page294" class="pageNum" data-no="294" data-before-text="294"></span>zose z’ibisata vy’abantu bibakikuje, <span id="chapter6_verse15"></span><strong><sup>15 </sup></strong>(kuko Yehova Imana yawe, uwuri hagati yawe, ari Imana isaba kwiheberwa yonyene gusa,) ngo ishavu rya Yehova Imana yawe ntirihave rikururumbira, akakuzimanganya ku buringanire bw’ubutaka.</p>
<p id="p51" data-pid="51" class="p51 sb"><span id="chapter6_verse16"></span><strong><sup>16 </sup></strong>“Ntimukageze Yehova Imana yanyu, kumwe mwamugeza i Masa. <span id="chapter6_verse17"></span><strong><sup>17 </sup></strong>Uko bigenda kwose, mukwiye kugumya amabwirizwa ya Yehova Imana yanyu n’ibishingantahe vyiwe n’ingingo nyobozi ziwe yagutegetse. <span id="chapter6_verse18"></span><strong><sup>18 </sup></strong>Kandi utegerezwa gukora ibigororotse, vyiza mu maso ya Yehova, kugira bikugendere neza ubone koko kwinjira no kwigarurira ca gihugu ciza Yehova yarahira ba sogokuruza bawe, <span id="chapter6_verse19"></span><strong><sup>19 </sup></strong>mu guhinda abansi bawe bose bakava imbere yawe, nk’uko Yehova yasezeranye.</p>
<p id="p52" data-pid="52" class="p52 sb"><span id="chapter6_verse20"></span><strong><sup>20 </sup></strong>“Umusi umwana wawe yokubaza muri kazoza, ati: ‘Ibishingantahe n’ingingo nyobozi n’ingingo z’ubutungane Yehova Imana yacu yagutegetse bisobanura iki?’, <span id="chapter6_verse21"></span><strong><sup>21 </sup></strong>uze umubwire rero uti: ‘Twarabaye abashumba ba Farawo mu Misiri, mugabo Yehova adukuzayo ikiganza gikomeye. <span id="chapter6_verse22"></span><strong><sup>22 </sup></strong>Nuko Yehova abandanya gushira kuri Misiri, kuri Farawo no ku rugo rwiwe rwose ibimenyetso n’ibitangaro bikomeye kandi vy’ivyago, mu maso yacu. <span id="chapter6_verse23"></span><strong><sup>23 </sup></strong>Hanyuma adukurayo kugira atuzane hano kuduha igihugu yari yararahiye ba sogokuruza bacu. <span id="chapter6_verse24"></span><strong><sup>24 </sup></strong>Ku bw’ivyo, Yehova yadutegetse gushitsa izi ngingo nyobozi zose, gutinya Yehova Imana yacu ku neza yacu nantaryo, kugira tugume turi bazima nk’uko biri uyu musi. <span id="chapter6_verse25"></span><strong><sup>25 </sup></strong>Kandi nitwitwararika gushitsa iri bwirizwa ryose imbere ya Yehova Imana yacu nk’uko yadutegetse, bizosobanura ubugororotsi kuri twebwe.’</p>
</body>
</html>
