<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Gusubira mu vyagezwe 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Gusubira mu vyagezwe</a>  <a href="biblechapternav5.xhtml">8</a> : <a href="bibleversenav5_8.xhtml">1 - 20</a></p>
<p id="p59" data-pid="59" class="p59 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>“Amabwirizwa yose ndagutegetse uno musi mukwiye kuba maso mukayagumya, kugira mubandanye kubaho, kandi koko mugwire, mwinjire, mwigarurire igihugu Yehova yarahiye ba sogokuruza banyu. <span id="chapter8_verse2"></span><strong><sup>2 </sup></strong>Kandi uze wibuke inzira yose Yehova Imana yawe yagucanyemwo iyi myaka mirongo ine yose mu gahinga, kugira agucishe bugufi, ngo akugeze amenye ikiri mu mutima wawe, ko wogumije amabwirizwa yiwe canke utoyagumije. <span id="chapter8_verse3"></span><strong><sup>3 </sup></strong>Nuko agucisha bugufi, arakureka urasonza araheza akugaburira manu<span id="footnotesource8"></span><a epub:type="noteref" href="#footnote8">*</a>, iyo wewe canke ba so wawe mutari mwaramenye. Yayikugaburiye kugira akumenyeshe yuko umuntu atabeshwaho n’umukate gusa, ahubwo ko abeshwaho n’ijambo ryose ry’akanwa ka Yehova. <span id="chapter8_verse4"></span><strong><sup>4 </sup></strong>Umutamana wawe ntiwagushiriyeko, eka n’ikirenge cawe nticavyimvye iyi myaka mirongo ine yose. <span id="chapter8_verse5"></span><strong><sup>5 </sup></strong>Kandi urazi neza n’umutima wawe bwite yuko nka kurya nyene umuntu akosora umwana wiwe, ari ko Yehova Imana yawe yariko aragukosora.</p>
<p id="p60" data-pid="60" class="p60 sb"><span id="chapter8_verse6"></span><strong><sup>6 </sup></strong>“Kandi utegerezwa kugumya amabwirizwa ya Yehova Imana yawe mu kugendera mu nzira ziwe no mu kumutinya. <span id="chapter8_verse7"></span><strong><sup>7 </sup></strong>Kuko Yehova Imana yawe ariko arakujana mu gihugu ciza, igihugu c’imyonga y’amazi, c’imbizi be n’inyenga z’amazi bidudubiza mu kiyaya c’umubande no mu karere k’imisozi, <span id="chapter8_verse8"></span><strong><sup>8 </sup></strong>igihugu c’ingano na sayiri<span id="footnotesource9"></span><a epub:type="noteref" href="#footnote9">*</a> n’imizabibu n’insukoni n’amakomamanga, igihugu c’imyelayo itanga amavuta menshi kikaba n’igihugu c’ubuki, <span id="chapter8_verse9"></span><strong><sup>9 </sup></strong>igihugu aho utazorya umukate mu mukeno, aho ata co uzohaza, igihugu amabuye yaco ari icuma, mu <span id="page297" class="pageNum" data-no="297" data-before-text="297"></span>misozi yaco na ho ukazohacukura umujumpu.</p>
<p id="p61" data-pid="61" class="p61 sb"><span id="chapter8_verse10"></span><strong><sup>10 </sup></strong>“Niwamara kurya ugahaga, uze uhezagire rero Yehova Imana yawe ku bwa nya gihugu ciza yaguhaye. <span id="chapter8_verse11"></span><strong><sup>11 </sup></strong>Wiyubare ntiwibagire Yehova Imana yawe ngo bitume utagumya amabwirizwa yiwe n’ingingo z’ubutungane ziwe n’ivyagezwe vyiwe ndagutegetse uno musi; <span id="chapter8_verse12"></span><strong><sup>12 </sup></strong>ngo ntuhave urya ugahaga koko, ukubaka inzu nzizanziza, ukibera muri zo, <span id="chapter8_verse13"></span><strong><sup>13 </sup></strong>ubusho bwawe n’umukuku wawe bikongerekana, n’ifeza n’inzahabu bikongerekana kuri wewe, n’ivyawe vyose bikongerekana, <span id="chapter8_verse14"></span><strong><sup>14 </sup></strong>hanyuma umutima wawe ukiduza hejuru koko, ukibagira Yehova Imana yawe, uwagukuye mu gihugu ca Misiri, mu nzu y’abashumba; <span id="chapter8_verse15"></span><strong><sup>15 </sup></strong>uwagucishije muri ka gahinga kanini kandi gateye ubwoba, karimwo inzoka z’ubumara n’utumina, karimwo n’ubutaka bugadutse, butagira amazi; uwagukuriye amazi mu gitandara c’isare; <span id="chapter8_verse16"></span><strong><sup>16 </sup></strong>uwakugaburiye manu mu gahinga, iyo ba so batari baramenye, kugira ngo agucishe bugufi no kugira ngo akugeze, akugirire neza mu misi yawe yo hanyuma; <span id="chapter8_verse17"></span><strong><sup>17 </sup></strong>maze ukavuga koko mu mutima wawe ngo: ‘Ububasha bwanje n’ubushobozi bwose bw’ukuboko kwanje bwite ni vyo vyandonkeje ubu butunzi.’ <span id="chapter8_verse18"></span><strong><sup>18 </sup></strong>Uze wibuke Yehova Imana yawe, kuko ari we aguha ububasha bwo kurondera ubutunzi; kugira ashitse isezerano ryiwe yarahiye ba sogokuruza bawe, nk’uko biri uyu musi.</p>
<p id="p62" data-pid="62" class="p62 sb"><span id="chapter8_verse19"></span><strong><sup>19 </sup></strong>“Niwaramuka wibagiye Yehova Imana yawe, ukagendera inyuma y’izindi mana, ukazikorera ukongera ukazunamira, nshinze intahe yo kubagiriza uno musi yuko muzoyogera ata kabuza. <span id="chapter8_verse20"></span><strong><sup>20 </sup></strong>Nka kumwe kw’amahanga Yehova ariko ararandura ngo ave imbere yanyu, ni ko muzoyogera, kuko mutazoba mwumvirije ijwi rya Yehova Imana yanyu.</p>
<div class="groupFootnote"><aside epub:type="footnote"><div epub:type="footnote" id="footnote8"><p id="p331" data-pid="331"><a href="1001060406-split8.xhtml#footnotesource8">^ <span class="footnoteref">Gus. 8:3</span></a> Raba <a href="1001060600.xhtml#pos9546">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote9"><p id="p332" data-pid="332"><a href="1001060406-split8.xhtml#footnotesource9">^ <span class="footnoteref">Gus. 8:8</span></a> Sayiri ni igiterwa kimeze nk’ingano.</p></div></aside>
</div>
</body>
</html>
