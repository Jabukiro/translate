<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yosuwa 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yosuwa</a>  <a href="biblechapternav6.xhtml">20</a> : <a href="bibleversenav6_20.xhtml">1 - 9</a></p>
<p id="p151" data-pid="151" class="p151 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Maze Yehova abwira Yosuwa ati: <span id="chapter20_verse2"></span><strong><sup>2 </sup></strong>“Bwira bene Isirayeli uti: ‘Nimwitorere vya bisagara vy’ubuhungiro nababwiye biciye kuri Musa, <span id="chapter20_verse3"></span><strong><sup>3 </sup></strong>kugira ngo uwishe umuntu akaba yamukubise atabishaka, atabizi, akamwica, ahungireyo; bize bibabere aho guhungira umuhōzi w’amaraso. <span id="chapter20_verse4"></span><strong><sup>4 </sup></strong>Aze ahungire muri kimwe muri ivyo bisagara, ahagarare ku bwinjiriro bw’irembo ry’igisagara maze avuge ivyiwe abagabo b’inararibonye b’ico gisagara bumva; baze bamwakire mu gisagara aho bari, bamuhe aho kuba, abane na bo. <span id="chapter20_verse5"></span><strong><sup>5 </sup></strong>Umuhōzi w’amaraso niyamwoma inyuma, ntibaze rero batange mu kuboko kwiwe uwo yishe umuntu; kuko yakubise atabizi mugenziwe agapfa, kandi akaba atari asanzwe amwanka. <span id="chapter20_verse6"></span><strong><sup>6 </sup></strong>Aze abe muri ico gisagara gushika ahagaze imbere y’ikoraniro ngo acirwe urubanza, gushika umuherezi mukuru azoba ariho muri iyo misi apfuye. Ni ho uwo yishe umuntu azoshobora gusubira iwabo; aze yinjire mu gisagara ciwe no mu nzu yiwe, mu gisagara yari yahunze avamwo.’”</p>
<p id="p152" data-pid="152" class="p152 sb"><span id="chapter20_verse7"></span><strong><sup>7 </sup></strong>Nuko igisagara ca Kedeshi muri Galilaya mu karere k’imisozi ka Nafutali, n’ica Shekemu mu karere k’imisozi ka Efurayimu, n’ica Kiriyati-aruba, ari co Heburoni, mu karere k’imisozi ka Yuda, babigira vyeranda. <span id="chapter20_verse8"></span><strong><sup>8 </sup></strong>Mu karere ka Yorodani, aharabana na Yeriko, amaja mu buseruko, batanga Bezeri mu gahinga ku mataba mu muryango wa Rubeni, na Ramoti muri Gileyadi mu muryango wa Gadi, be na Golani muri Bashani mu muryango wa Manase.</p>
<p id="p153" data-pid="153" class="p153 sb"><span id="chapter20_verse9"></span><strong><sup>9 </sup></strong>Ivyo ni vyo vyabaye ibisagara vyashiriweho bene Isirayeli bose na kavamahanga abayeho ari kavamahanga hagati muri bo, ngo uwo wese akubise umuntu atabishaka agapfa ahungireyo, kugira ntagwe mu kuboko kw’umuhōzi w’amaraso, gushika ahagaze imbere y’ikoraniro.</p>
</body>
</html>
