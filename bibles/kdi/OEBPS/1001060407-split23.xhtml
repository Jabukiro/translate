<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yosuwa 23</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yosuwa</a>  <a href="biblechapternav6.xhtml">23</a> : <a href="bibleversenav6_23.xhtml">1 - 16</a></p>
<p id="p189" data-pid="189" class="p189 sb"><span id="chapter23"></span><span id="chapter23_verse1"></span><span class="w_ch"><strong>23 </strong></span>Nuko haciye imisi myinshi Yehova aruhuye Isirayeli abansi bayo bose bari bayikikuje, igihe Yosuwa yari ashaje kandi yitereye mu myaka, <span id="chapter23_verse2"></span><strong><sup>2 </sup></strong>Yosuwa ahamagara Isirayeli yose, abagabo b’inararibonye bayo n’abakuru bayo n’abacamanza bayo n’abarongozi bayo, ababwira ati: “Jewe nashaje, nitereye mu myaka. <span id="chapter23_verse3"></span><strong><sup>3 </sup></strong>Mwebwe mwarabonye ibintu vyose Yehova Imana yanyu yagiriye aya mahanga yose ku bwanyu, kuko Yehova Imana yanyu ari we yabarwanira. <span id="chapter23_verse4"></span><strong><sup>4 </sup></strong>Ehe nabahesheje ubupfindo aya mahanga asigaye ngo abere intoranwa imiryango yanyu, n’amahanga yose naranduye, guhera kuri Yorodani gushika kuri ca Kiyaga Kinini iyo izuba rirengera. <span id="chapter23_verse5"></span><strong><sup>5 </sup></strong>Yehova Imana yanyu ni we yagumye ayahindira kure imbere yanyu, arayomora ku bwanyu, maze mwigarurira igihugu cayo, nk’uko <span id="page378" class="pageNum" data-no="378" data-before-text="378"></span>nyene Yehova Imana yanyu yari yarabasezeraniye.</p>
<p id="p190" data-pid="190" class="p190 sb"><span id="chapter23_verse6"></span><strong><sup>6 </sup></strong>“Muze mugire umutima rugabo mushikame, kugira mugumye mwongere mushitse ivyanditswe mu gitabu c’itegeko rya Musa vyose mu kutigera mubivako ngo mukebereze iburyo canke ibubamfu, <span id="chapter23_verse7"></span><strong><sup>7 </sup></strong>mu kutigera mwinjira muri ayo mahanga, ayo asigaranye namwe. Ntimuze mucishe mu kanwa amazina y’imana zayo canke ngo muzirahire, eka ntimuze muzikorere canke ngo muzunamire. <span id="chapter23_verse8"></span><strong><sup>8 </sup></strong>Mugabo Yehova Imana yanyu aze abe ari we mwumirako, nk’uko nyene mwabigize gushika n’uyu musi. <span id="chapter23_verse9"></span><strong><sup>9 </sup></strong>Kandi Yehova azokwirukana imbere yanyu amahanga ahambaye kandi akomeye. (Nayo mwebwe, nta muntu n’umwe yahagaze imbere yanyu gushika n’uyu musi.) <span id="chapter23_verse10"></span><strong><sup>10 </sup></strong>Umugabo umwe gusa muri mwebwe azokinagiza igihumbi, kuko Yehova Imana yanyu ari we abarwanira, nk’uko nyene yabasezeraniye. <span id="chapter23_verse11"></span><strong><sup>11 </sup></strong>Kandi muze mwame mwirinda ubwanyu, mu gukunda Yehova Imana yanyu.</p>
<p id="p191" data-pid="191" class="p191 sb"><span id="chapter23_verse12"></span><strong><sup>12 </sup></strong>“Mugabo nimwaramuka musubiye inyuma mukumira koko ku yasigaye muri ayo mahanga, ayo asigaranye namwe, kandi mukunga koko na yo ubucuti bw’ukwabirana mukongera mukinjira muri yo, na yo akinjira muri mwebwe, <span id="chapter23_verse13"></span><strong><sup>13 </sup></strong>mumenye neza ko Yehova Imana yanyu atazobandanya kwomora ayo mahanga ku bwanyu; emwe, ntazobura kubabera nk’umutego be n’umushibuka, n’ikimoko mu biyunguyungu vyanyu kandi nk’amahwa mu maso yanyu gushika muyogeye kuri ubu butaka bwiza Yehova Imana yanyu yabahaye.</p>
<p id="p192" data-pid="192" class="p192 sb"><span id="chapter23_verse14"></span><strong><sup>14 </sup></strong>“Raba noneho uyu musi ngiye kujana inzira isi yose ijana, kandi murazi neza n’imitima yanyu yose n’ubuzima bwanyu bwose yuko ata jambo na rimwe mu majambo meza yose Yehova Imana yanyu yababwiye ritashitse. Yose yararangutse ku bwanyu. Nta jambo na rimwe muri yo ritashitse. <span id="chapter23_verse15"></span><strong><sup>15 </sup></strong>Kandi nk’uko nyene ijambo ryiza ryose Yehova Imana yanyu yababwiye ryashitse kuri mwebwe, ni ko Yehova azozana kuri mwebwe ijambo ribi ryose gushika abazimanganije kuri ubu butaka bwiza Yehova Imana yanyu yabahaye, <span id="chapter23_verse16"></span><strong><sup>16 </sup></strong>kubera yuko muzoba mwahonyanze isezerano rya Yehova Imana yanyu, iryo yabategetse, no kubera yuko muzoba mwagiye gukorera izindi mana mukazunamira. Ishavu rya Yehova ntirizobura kubarurumbira, namwe ntimuzobura kuzimangana ningoga mu gihugu ciza yabahaye.”</p>
</body>
</html>
