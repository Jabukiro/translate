<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yosuwa 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yosuwa</a>  <a href="biblechapternav6.xhtml">6</a> : <a href="bibleversenav6_6.xhtml">1 - 27</a></p>
<p id="p35" data-pid="35" class="p35 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Kandi i Yeriko hari hugaye hadadiye kubera bene Isirayeli, ata wusohoka kandi ata n’uwinjira.</p>
<p id="p36" data-pid="36" class="p36 sb"><span id="chapter6_verse2"></span><strong><sup>2 </sup></strong>Yehova abandanya kubwira Yosuwa ati: “Raba, ntanze mu kuboko kwawe Yeriko n’umwami waho, n’abagabo b’intwari kandi b’abanyenkomezi. <span id="chapter6_verse3"></span><strong><sup>3 </sup></strong>Namwe mwese abarwanyi muze muzunguruke igisagara, mukizunguruke incuro imwe. Ukwo ni ko uzobigira imisi itandatu. <span id="chapter6_verse4"></span><strong><sup>4 </sup></strong>Abaherezi indwi baze batware inzamba indwi z’amahembe y’impfizi z’intama, baje imbere y’Isandugu; ku musi ugira indwi muze muzunguruke igisagara incuro indwi, kandi nya baherezi baze bavuze nya nzamba. <span id="chapter6_verse5"></span><strong><sup>5 </sup></strong>Nibavuza ihembe ry’impfizi y’intama maze mukumva iryo jwi ry’inzamba, abantu bose baze bavuze akaruru k’intambara gakomeye; uruhome rw’ico gisagara ruzohomvokera hasi; abantu bazoce baduga, umwe wese atumbereye imbere yiwe.”</p>
<p id="p37" data-pid="37" class="p37 sb"><span id="chapter6_verse6"></span><strong><sup>6 </sup></strong>Nuko rero Yosuwa mwene Nuni ahamagara abaherezi ababwira ati: “Nimutore isandugu y’isezerano, kandi abaherezi indwi batware inzamba indwi z’amahembe y’impfizi z’intama baje imbere y’isandugu ya Yehova.” <span id="chapter6_verse7"></span><strong><sup>7 </sup></strong>Maze yongera kubwira abantu ati: “Gende muzunguruke ico gisagara, kandi inteko zifise ibikenewe ku bw’intambara zigende imbere y’isandugu ya Yehova.” <span id="chapter6_verse8"></span><strong><sup>8 </sup></strong>Nuko biba nk’uko nyene Yosuwa yabwiye abantu; abaherezi indwi batwaye inzamba indwi z’amahembe y’impfizi z’intama imbere ya Yehova baragenda hanyuma bavuza izo nzamba, kandi isandugu y’isezerano rya Yehova yariko ibakurikira. <span id="chapter6_verse9"></span><strong><sup>9 </sup></strong>Za nteko zifise ibikenewe ku bw’intambara zariko zigendera imbere y’abaherezi bariko bavuza inzamba, mu gihe abacunzi b’inyuma bariko bakurikira Isandugu inzamba zibandanya kuvuzwa.</p>
<p id="p38" data-pid="38" class="p38 sb"><span id="chapter6_verse10"></span><strong><sup>10 </sup></strong>Kandi Yosuwa yari yategetse abantu ati: “Ntimusemerere canke ngo mwumvikanishe amajwi yanyu, kandi ntihagire ijambo riva mu kanwa kanyu gushika umusi nzobabwira nti: ‘Semerere!’ Muzoheza rero musemerere.” <span id="chapter6_verse11"></span><strong><sup>11 </sup></strong>Nuko atuma isandugu ya Yehova izunguruka igisagara, ikizunguruka incuro imwe, hanyuma baja mw’ikambi bararayo.</p>
<p id="p39" data-pid="39" class="p39 sb"><span id="chapter6_verse12"></span><strong><sup>12 </sup></strong>Maze Yosuwa avyuka kare mu gitondo, abaherezi na bo barerura isandugu ya Yehova; <span id="chapter6_verse13"></span><strong><sup>13 </sup></strong>abaherezi indwi batwaye inzamba indwi z’amahembe y’impfizi z’intama imbere y’isandugu ya Yehova <span id="page349" class="pageNum" data-no="349" data-before-text="349"></span>bǎgenda baravuza inzamba badahagarika; inteko zifise ibikenewe ku bw’intambara na zo zagendera imbere yabo, mu gihe abacunzi b’inyuma bari bakurikiye isandugu ya Yehova inzamba zibandanya kuvuzwa. <span id="chapter6_verse14"></span><strong><sup>14 </sup></strong>Ku musi ugira kabiri bazunguruka igisagara incuro imwe, hanyuma bagaruka mw’ikambi. Ukwo ni ko bagize imisi itandatu.</p>
<p id="p40" data-pid="40" class="p40 sb"><span id="chapter6_verse15"></span><strong><sup>15 </sup></strong>Nuko ku musi ugira indwi bavyuka kare, umutwenzi ugitambika, maze bazunguruka igisagara muri ubwo buryo incuro indwi. Kuri uwo musi gusa ni ho bazungurutse igisagara incuro indwi. <span id="chapter6_verse16"></span><strong><sup>16 </sup></strong>Ku ncuro igira indwi, nya baherezi bavuza inzamba, maze Yosuwa abwira abantu ati: “Semerere; kuko Yehova abahaye iki gisagara. <span id="chapter6_verse17"></span><strong><sup>17 </sup></strong>Kandi iki gisagara gitegerezwa kuba ikintu co gutikizwa; co hamwe n’ibiri muri co vyose ni ivya Yehova. Rahabu wa mumaraya ni we gusa aza kuguma ari muzima, we n’abari kumwe na we mu nzu bose, kuko yanyegeje za ntumwa twarungika. <span id="chapter6_verse18"></span><strong><sup>18 </sup></strong>Nayo mwebwe, mwirinde gusa ikintu co gutikizwa, kugira ngo ntimugire icipfuzo ngo mutore koko ku kintu co gutikizwa maze mugatuma koko ikambi ya Isirayeli iba ikintu co gutikizwa, mukayikwegera gukumirwa. <span id="chapter6_verse19"></span><strong><sup>19 </sup></strong>Mugabo ifeza zose n’inzahabu zose n’ibintu vy’umujumpu n’ivy’icuma, ni ikintu ceranda cegukira Yehova. Kize kije mw’itunga rya Yehova.”</p>
<p id="p41" data-pid="41" class="p41 sb"><span id="chapter6_verse20"></span><strong><sup>20 </sup></strong>Batanguye kuvuza inzamba, abantu baca barasemerera. Nuko abantu bakimara kwumva ijwi ry’inzamba hanyuma bagatangura kuvuza akaruru k’intambara gakomeye, uruhome ruca rutangura guhomvokera hasi. Inyuma y’ivyo, abantu baduga mu gisagara, umwe wese atumbereye imbere yiwe, maze bafata nya gisagara. <span id="chapter6_verse21"></span><strong><sup>21 </sup></strong>Hanyuma batikiza ivyari mu gisagara vyose n’ubugi bw’inkota, kuva ku mugabo gushika ku mugore, kuva ku musore gushika ku mutama no gushika kw’ishūri n’intama n’indogobwa.</p>
<p id="p42" data-pid="42" class="p42 sb"><span id="chapter6_verse22"></span><strong><sup>22 </sup></strong>Yosuwa abwira ba bagabo babiri bari baratase ico gihugu ati: “Nimwinjire mu nzu ya wa mugore, umwe maraya, mumusohorane n’abiwe bose, nk’uko nyene mwabimurahiye.” <span id="chapter6_verse23"></span><strong><sup>23 </sup></strong>Abo basore bari baratase ico gihugu barinjira rero, basohora Rahabu na se na nyina na basazawe n’abiwe bose, egome, basohora abo mu muryango wiwe bose; maze babashira inyuma y’ikambi ya Isirayeli.</p>
<p id="p43" data-pid="43" class="p43 sb"><span id="chapter6_verse24"></span><strong><sup>24 </sup></strong>Nuko baturiza umuriro ico gisagara n’ikintu cose cari muri co. Ifeza n’inzahabu n’ibintu vy’umujumpu n’ivy’icuma ni vyo gusa batanze ngo bishirwe mw’itunga ry’inzu ya Yehova. <span id="chapter6_verse25"></span><strong><sup>25 </sup></strong>Mugabo Rahabu wa mumaraya n’urugo rwa se n’abiwe bose, Yosuwa abazigamira ubuzima; Rahabu aba hagati muri Isirayeli gushika n’uyu musi, kuko yanyegeje za ntumwa Yosuwa yarungika gutata Yeriko.</p>
<p id="p44" data-pid="44" class="p44 sb"><span id="chapter6_verse26"></span><strong><sup>26 </sup></strong>Maze Yosuwa arahiza indahiro ico gihe nyene ati: “Arakavumwa imbere ya Yehova umugabo azohaguruka akubaka koko iki gisagara, egome, iki gisagara Yeriko. Niyashinga umushinge waco aze <span id="page350" class="pageNum" data-no="350" data-before-text="350"></span>abure imfura yiwe, kandi niyahagarika imiryango yaco aze abure umuhererezi wiwe.”</p>
<p id="p45" data-pid="45" class="p45 sb"><span id="chapter6_verse27"></span><strong><sup>27 </sup></strong>Gutyo, Yehova abana na Yosuwa, ukuba rurangiranwa kwiwe gukwiragira mw’isi yose.</p>
</body>
</html>
