<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">10</a> : <a href="bibleversenav7_10.xhtml">1 - 18</a></p>
<p id="p114" data-pid="114" class="p114 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Nuko inyuma ya Abimeleki hahaguruka Tola mwene Puwa, Puwa wa Dodo, umugabo wo muri Isakari, kugira ngo akize Isirayeli; yaba i Shamiri mu karere k’imisozi ka Efurayimu. <span id="chapter10_verse2"></span><strong><sup>2 </sup></strong>Acira imanza Isirayeli imyaka mirongo ibiri n’itatu, hanyuma arapfa maze ahambwa i Shamiri.</p>
<p id="p115" data-pid="115" class="p115 sb"><span id="chapter10_verse3"></span><strong><sup>3 </sup></strong>Inyuma yiwe hahaguruka Yayiri Umugileyadi, acira imanza Isirayeli imyaka mirongo ibiri n’ibiri. <span id="chapter10_verse4"></span><strong><sup>4 </sup></strong>Agira abahungu mirongo itatu bagendera ku ndogobwa zikuze mirongo itatu, bakaba bari bafise ibisagara mirongo itatu. Bino bibandanya kwitwa Havoti-yayiri gushika n’uyu musi; biri mu gihugu ca Gileyadi. <span id="chapter10_verse5"></span><strong><sup>5 </sup></strong>Inyuma y’aho, Yayiri arapfa maze ahambwa i Kamoni.</p>
<p id="p116" data-pid="116" class="p116 sb"><span id="chapter10_verse6"></span><strong><sup>6 </sup></strong>Maze bene Isirayeli bongera gukora ivyari bibi mu maso ya Yehova, batangura gukorera za Bayali n’ibishusho vya Ashitoreti n’imana za Siriya n’imana za Sidoni n’imana <span id="page401" class="pageNum" data-no="401" data-before-text="401"></span>za Mowabu n’imana za bene Amoni n’imana z’Abafilisitiya. Gutyo baheba Yehova, ntibamukorera. <span id="chapter10_verse7"></span><strong><sup>7 </sup></strong>Ishavu rya Yehova rica rirurumbira Isirayeli, ku buryo abagurisha mu kuboko kw’Abafilisitiya no mu kuboko kwa bene Amoni. <span id="chapter10_verse8"></span><strong><sup>8 </sup></strong>Ku bw’ivyo barasavya bongera barahahaza bikomeye bene Isirayeli muri uwo mwaka; bamara imyaka cumi n’umunani bagirira kuno bene Isirayeli bose bari ku ruhande rwa Yorodani ruherereye mu gihugu c’Abamori cari i Gileyadi. <span id="chapter10_verse9"></span><strong><sup>9 </sup></strong>Bene Amoni barajabuka Yorodani kugira barwanye mbere na Yuda na Benyamini n’inzu ya Efurayimu; Isirayeli igira amarushwa akomeye. <span id="chapter10_verse10"></span><strong><sup>10 </sup></strong>Bene Isirayeli batangura rero gutabaza Yehova, bati: “Twaragucumuyeko, kuko twahevye Imana yacu tukaba dukorera za Bayali.”</p>
<p id="p117" data-pid="117" class="p117 sb"><span id="chapter10_verse11"></span><strong><sup>11 </sup></strong>Maze Yehova abwira bene Isirayeli ati: “Mbega sinabakijije Misiri n’Abamori na bene Amoni n’Abafilisitiya <span id="chapter10_verse12"></span><strong><sup>12 </sup></strong>n’Abanyasidoni na Amaleki na Midiyani, igihe babahahaza maze namwe mukandirira, sinabakijije nkabakura mu kuboko kwabo? <span id="chapter10_verse13"></span><strong><sup>13 </sup></strong>Mugabo mwebwe mwarampevye, mutangura gukorera izindi mana. Ni co gituma ntazokwongera kubakiza. <span id="chapter10_verse14"></span><strong><sup>14 </sup></strong>Genda mutabaze imana mwatoye. Nizibe ari zo zibakiza mu gihe c’amarushwa yanyu.” <span id="chapter10_verse15"></span><strong><sup>15 </sup></strong>Mugabo bene Isirayeli babwira Yehova bati: “Twaracumuye. Nutugirire ico ubona ko ari ciza mu maso yawe. Gusa, turakwinginze uturokore uyu musi.” <span id="chapter10_verse16"></span><strong><sup>16 </sup></strong>Nuko batangura gukura imana z’inyamahanga hagati yabo no gukorera Yehova, ku buryo ubwiwe vyanka ko yihangana kubera ivyago vya Isirayeli.</p>
<p id="p118" data-pid="118" class="p118 sb"><span id="chapter10_verse17"></span><strong><sup>17 </sup></strong>Mu nyuma bene Amoni barakorana, maze bashinga ikambi i Gileyadi. Nuko bene Isirayeli bakoranira hamwe baraheza bashinga ikambi i Mizipa. <span id="chapter10_verse18"></span><strong><sup>18 </sup></strong>Hanyuma abantu be n’abaganwa ba Gileyadi batangura kubwirana bati: “Ni nde mugabo azoja imbere mu kurwanya bene Amoni? Nabe umukuru w’ababa i Gileyadi bose.”</p>
</body>
</html>
