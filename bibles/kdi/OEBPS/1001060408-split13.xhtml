<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">13</a> : <a href="bibleversenav7_13.xhtml">1 - 25</a></p>
<p id="p138" data-pid="138" class="p138 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>Bene Isirayeli bongera gukora ivyari bibi mu maso ya Yehova, ku buryo Yehova abatanga mu kuboko kw’Abafilisitiya imyaka mirongo ine.</p>
<p id="p139" data-pid="139" class="p139 sb"><span id="chapter13_verse2"></span><strong><sup>2 </sup></strong>Muri ico gihe, hari umugabo umwe w’i Zora, wo mu muryango w’Abadani, akaba yitwa Manowa. Umugore wiwe yari ingumba; nta mwana yari yaravyaye. <span id="chapter13_verse3"></span><strong><sup>3 </sup></strong>Mu nyuma umumarayika wa Yehova abonekera uwo mugore, amubwira ati: “Ehe ubu uri ingumba, ukaba ata mwana uravyara. Mugabo uzokwibungenga vy’ukuri, uvyare umuhungu. <span id="chapter13_verse4"></span><strong><sup>4 </sup></strong>Ubu rero ndakwinginze wiyubare ntunywe umuvinyu canke inzoga iboreza, kandi nturye ikintu na kimwe gihumanye. <span id="chapter13_verse5"></span><strong><sup>5 </sup></strong>Kuko ehe uzokwibungenga, wibaruke koko umuhungu; ntihaze hagire urumosho rugera ku mutwe wiwe, kuko uwo mwana azoba Umunaziri<span id="footnotesource21"></span><a epub:type="noteref" href="#footnote21">*</a> w’Imana akiva mu nda; kandi ni we azoja imbere mu gukiza Isirayeli mu kuboko kw’Abafilisitiya.”</p>
<p id="p140" data-pid="140" class="p140 sb"><span id="chapter13_verse6"></span><strong><sup>6 </sup></strong>Nya mugore aragenda, abwira umugabo wiwe ati: “Hari umuntu w’Imana y’ukuri yaje aho ndi, kandi ishusho yiwe yari nk’ishusho y’umumarayika w’Imana y’ukuri, iteye ubwoba rwose. Sinamubajije aho ava, kandi ntiyambwiye izina ryiwe. <span id="chapter13_verse7"></span><strong><sup>7 </sup></strong>Mugabo yambwiye ati: ‘Ehe uzokwibungenga, wibaruke koko umuhungu. Ubu rero ntunywe umuvinyu canke inzoga iboreza, kandi nturye ikintu gihumanye na kimwe, kuko uwo mwana azoba Umunaziri w’Imana akiva mu nda gushika umusi azopfira.’”</p>
<p id="p141" data-pid="141" class="p141 sb"><span id="chapter13_verse8"></span><strong><sup>8 </sup></strong>Nuko Manowa atangura kwinginga Yehova ati: “Ntunga Yehova. Wa muntu w’Imana y’ukuri uhejeje gutuma, ndakwinginze agaruke aho turi, atwigishe ingene tuzogenza uwo mwana azovuka.” <span id="chapter13_verse9"></span><strong><sup>9 </sup></strong>Imana y’ukuri yumviriza rero ijwi rya Manowa, maze nya mumarayika w’Imana y’ukuri agaruka kuri nya mugore igihe yari yicaye mu gahinga, Manowa umugabo wiwe atari kumwe na we. <span id="chapter13_verse10"></span><strong><sup>10 </sup></strong>Ubwo nyene nya mugore aranyaruka, yiruka kubimenyesha umugabo wiwe, amubwira ati: “Ehe wa muntu yaza wa musi aho ndi aranyiyeretse.”</p>
<p id="p142" data-pid="142" class="p142 sb"><span id="chapter13_verse11"></span><strong><sup>11 </sup></strong>Manowa aca arahaguruka, aherekeza umugore wiwe maze ashika aho nya muntu ari, amubwira ati: “Woba uri wa muntu yavugana n’uyu mugore?” Na we ati: “Ndi we.” <span id="chapter13_verse12"></span><strong><sup>12 </sup></strong>Maze Manowa avuga ati: “Nuko amajambo yawe naranguke. Uwo mwana azorerwa gute, kandi igikorwa ciwe kizoba ikihe?” <span id="chapter13_verse13"></span><strong><sup>13 </sup></strong>Umumarayika wa Yehova abwira rero Manowa ati: “Uwo mugore aze yirinde ikintu cose namubwiye. <span id="chapter13_verse14"></span><strong><sup>14 </sup></strong>Ntaze arye ikintu na kimwe kiva ku muzabibu w’umuvinyu, kandi ntaze anywe umuvinyu canke inzoga iboreza, kandi ntaze arye ikintu gihumanye <span id="page406" class="pageNum" data-no="406" data-before-text="406"></span>na kimwe c’ubwoko na bumwe. Aze yubahirize ikintu cose namutegetse.”</p>
<p id="p143" data-pid="143" class="p143 sb"><span id="chapter13_verse15"></span><strong><sup>15 </sup></strong>Nuko Manowa abwira nya mumarayika wa Yehova ati: “Ndakwinginze udukundire tukugumye maze dutegure akagazi k’impene imbere yawe.” <span id="chapter13_verse16"></span><strong><sup>16 </sup></strong>Mugabo uwo mumarayika wa Yehova abwira Manowa ati: “Niwangumya, sindya ku mukate wawe; mugabo nimba ugomba guhereza Yehova ishikanwa riturirwa, urashobora kurishikana.” Kuko Manowa atari azi yuko yari umumarayika wa Yehova. <span id="chapter13_verse17"></span><strong><sup>17 </sup></strong>Maze Manowa abwira uwo mumarayika wa Yehova ati: “Witwa nde, kugira ngo ijambo ryawe niryaranguka ntituze tubure kugutera iteka?” <span id="chapter13_verse18"></span><strong><sup>18 </sup></strong>Ariko nya mumarayika wa Yehova amubwira ati: “Umbariza iki izina ryanje kandi ari iry’agatangaza?”</p>
<p id="p144" data-pid="144" class="p144 sb"><span id="chapter13_verse19"></span><strong><sup>19 </sup></strong>Manowa afata rero ka kagazi k’impene n’ishikanwa ry’intete, abishikanira Yehova ku gitandara. Kandi yariko akora ikintu kanaka mu buryo bw’agatangaza, Manowa n’umugore wiwe bitegereza. <span id="chapter13_verse20"></span><strong><sup>20 </sup></strong>Nuko urubeya ruriko ruraduga mw’ijuru ruvuye ku gicaniro, nya mumarayika wa Yehova aca aduga muri nya rubeya rw’ico gicaniro Manowa n’umugore wiwe bitegereza. Baca bagwa hasi bubamye. <span id="chapter13_verse21"></span><strong><sup>21 </sup></strong>Nya mumarayika wa Yehova ntiyasubira kandi kubonekera Manowa n’umugore wiwe. Manowa aca amenya ko yari umumarayika wa Yehova. <span id="chapter13_verse22"></span><strong><sup>22 </sup></strong>Nuko rero Manowa abwira umugore wiwe ati: “Turapfa ata kabuza, kuko Imana ari yo twabonye.” <span id="chapter13_verse23"></span><strong><sup>23 </sup></strong>Mugabo umugore wiwe amubwira ati: “Iyaba Yehova yagomba gusa kutwica, ntaba yemeye ishikanwa riturirwa n’ishikanwa ry’intete dutanze, kandi ntaba yatweretse ibi bintu vyose, eka kandi ubu ntaba yatwumvishije ikintu na kimwe nk’iki.”</p>
<p id="p145" data-pid="145" class="p145 sb"><span id="chapter13_verse24"></span><strong><sup>24 </sup></strong>Haciye igihe, nya mugore yibaruka umuhungu maze amwita Samusoni; nya muhungu aguma akura, Yehova na we abandanya kumuhezagira. <span id="chapter13_verse25"></span><strong><sup>25 </sup></strong>Mu nyuma impwemu ya Yehova itangura kumucanira i Mahane-dani, hagati ya Zora na Eshitayoli.</p>
<div class="groupFootnote"><aside epub:type="footnote"><div epub:type="footnote" id="footnote21"><p id="p240" data-pid="240"><a href="1001060408-split13.xhtml#footnotesource21">^ <span class="footnoteref">Abac. 13:5</span></a> Raba <a href="1001060600.xhtml#pos12068">Inyongera ya 21</a>.</p></div></aside>
</div>
</body>
</html>
