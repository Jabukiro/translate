<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">14</a> : <a href="bibleversenav7_14.xhtml">1 - 20</a></p>
<p id="p146" data-pid="146" class="p146 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Maze Samusoni amanuka i Timuna, hanyuma abona i Timuna umukobwa umwe wo mu bakobwa b’Abafilisitiya. <span id="chapter14_verse2"></span><strong><sup>2 </sup></strong>Nuko aduga kubimenyesha se na nyina, avuga ati: “Hari umukobwa nabonye i Timuna wo mu bakobwa b’Abafilisitiya, none rero mumunsabire ambere umugore.” <span id="chapter14_verse3"></span><strong><sup>3 </sup></strong>Mugabo se na nyina bamubwira bati: “Mbega mu bakobwa ba bene wanyu no mu gisata canje cose nta mukobwa ariyo, aho uja gukura umugore mu Bafilisitiya batagenyerewe?” Ariko Samusoni abwira se ati: “Numunsabire, kuko ari we abereye koko mu maso yanje.” <span id="chapter14_verse4"></span><strong><sup>4 </sup></strong>Ariko se na nyina ntibari bazi ko ivyo vyari bivuye kuri Yehova, ko yarondera akaryo ko gutera Abafilisitiya, kuko ico gihe nyene Abafilisitiya baganza Isirayeli.</p>
<p id="p147" data-pid="147" class="p147 sb"><span id="chapter14_verse5"></span><strong><sup>5 </sup></strong>Samusoni amanukana rero na se na nyina i Timuna. Ashitse ku mirima y’imizabibu y’i Timuna, aza abona intambwe y’umukangara y’umugāra iroshe ikimara guhura na we. <span id="chapter14_verse6"></span><strong><sup>6 </sup></strong>Maze impwemu ya Yehova itangura gukorera kuri <span id="page407" class="pageNum" data-no="407" data-before-text="407"></span>we, ku buryo ayitaburamwo kubiri, nka kurya nyene umuntu ataburamwo kubiri umwagazi w’impene w’isuguru, kandi nta kintu na kimwe cari mu kuboko kwiwe. Ntiyabwira se canke nyina ivyo yari yakoze. <span id="chapter14_verse7"></span><strong><sup>7 </sup></strong>Abandanya kumanuka maze atangura kuvugana na wa mukobwa; uno yari akibereye mu maso ya Samusoni.</p>
<p id="p148" data-pid="148" class="p148 sb"><span id="chapter14_verse8"></span><strong><sup>8 </sup></strong>Nuko haciye igihe, asubirayo kugira ngo amuzane i muhira. Ari ku nzira, arakevya kugira arabe umuvyimba wa ya ntambwe, maze mu kiziga ca nya ntambwe asangamwo irumbu ry’inzuki be n’ubuki. <span id="chapter14_verse9"></span><strong><sup>9 </sup></strong>Abuhakurira rero mu biganza vyiwe hanyuma abandanya kugenda, agenda ararya. Ashikiriye se na nyina, aca abahako, na bo batangura kurya. Mugabo ntiyababwira yuko ubwo buki yari yabuhakuye mu kiziga c’intambwe.</p>
<p id="p149" data-pid="149" class="p149 sb"><span id="chapter14_verse10"></span><strong><sup>10 </sup></strong>Nuko se wiwe abandanya kumanuka aja kuri wa mukobwa, maze Samusoni atereka inzimano ng’aho; kuko ukwo ari ko imisore yakunda kugira. <span id="chapter14_verse11"></span><strong><sup>11 </sup></strong>Bamubonye, baca bafata abaherekeza umukwe mirongo itatu, kugira bagumane na we. <span id="chapter14_verse12"></span><strong><sup>12 </sup></strong>Samusoni araheza ababwira ati: “Reka ndabapfinde agapfindo. Nimwakansobanurira koko mu misi indwi y’inzimano, mukagapfindura koko, nzobaha impuzu zo munsi mirongo itatu n’imyambaro mirongo itatu. <span id="chapter14_verse13"></span><strong><sup>13 </sup></strong>Mugabo nimutashobora kukansobanurira, ni mwebwe rero muzompa impuzu zo munsi mirongo itatu n’imyambaro mirongo itatu.” Na bo bamubwira bati: “Pfinda agapfindo kawe, tukumve.” <span id="chapter14_verse14"></span><strong><sup>14 </sup></strong>Nuko ababwira ati:</p><p data-pid="149" class="p149 sp">“Mu kiryanyi havuyemwo ico kurya,</p><p data-pid="149" class="p149 sp">Mu gikomeye havamwo igisosa.”</p>
<p id="p150" data-pid="150" class="p150 sb">Imisi itatu irahera batarashobora gusobanura ako gapfindo. <span id="chapter14_verse15"></span><strong><sup>15 </sup></strong>Ku musi ugira kane batangura kubwira umugore wa Samusoni bati: “Henda umugabo wawe kugira ngo adusobanurire ako gapfindo. Ahandiho, tuzoguturiza umuriro wewe n’inzu ya so. Mbega mwadutumiye hano kugira mutunyage utwacu?” <span id="chapter14_verse16"></span><strong><sup>16 </sup></strong>Nuko rero umugore wa Samusoni atangura kumuririra avuga ati: “Uranyanka gusa, emwe uranyanka, ntunkunda. Wapfinze agapfindo abana b’igisata canje, ariko jewe ntiwakambwira.” Na we amubwira ati: “Erega, na dawe na mawe sinakabasobanuriye, none abe ari wewe ndagasobanurira?” <span id="chapter14_verse17"></span><strong><sup>17 </sup></strong>Mugabo aguma amuririra nya misi indwi inzimano baterekewe yamaze, hanyuma ku musi ugira indwi arahava arakamubwira, kuko yari yamuremereye. Maze uwo mugore asobanurira nya gapfindo abana b’igisata ciwe. <span id="chapter14_verse18"></span><strong><sup>18 </sup></strong>Nuko ku musi ugira indwi, imbere y’uko Samusoni aninjira mu cumba, abagabo bo mu gisagara bamubwira bati:</p><p data-pid="150" class="p150 sp">“Ni igiki gisosa kurusha ubuki,</p><p data-pid="150" class="p150 sp">Kandi ni igiki gikomeye kurusha intambwe?”</p><p data-pid="150" class="p150 sp">Na we ababwira ati:</p><p data-pid="150" class="p150 sp">“Iyo mutarimisha inyana yanje,</p><p data-pid="150" class="p150 sp">Ntimwari gupfindura agapfindo kanje.”</p>
<p id="p151" data-pid="151" class="p151 sb"><span id="chapter14_verse19"></span><strong><sup>19 </sup></strong>Nuko impwemu ya Yehova ikorera kuri we, amanuka i Ashikeloni, yica muri bo <span id="page408" class="pageNum" data-no="408" data-before-text="408"></span>abagabo mirongo itatu, maze atora ivyo yabambuye araheza aha nya myambaro bene gusobanura nya gapfindo. Ishavu ryiwe ribandanya kururumba, maze araduga aja ku nzu ya se.</p>
<p id="p152" data-pid="152" class="p152 sb"><span id="chapter14_verse20"></span><strong><sup>20 </sup></strong>Nayo umugore wa Samusoni arahava yegukira umuherekeza wa Samusoni yari yifatanije n’uno.</p>
</body>
</html>
