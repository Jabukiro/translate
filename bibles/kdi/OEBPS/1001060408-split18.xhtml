<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 18</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">18</a> : <a href="bibleversenav7_18.xhtml">1 - 31</a></p>
<p id="p178" data-pid="178" class="p178 sb"><span id="chapter18"></span><span id="chapter18_verse1"></span><span class="w_ch"><strong>18 </strong></span>Muri iyo misi, nta mwami yariho muri Isirayeli. Kandi muri iyo misi, umuryango w’Abadani wariko wironderera intoranwa yo kubamwo; kuko gushika uwo musi batari bwaronke intoranwa hagati mu miryango ya Isirayeli.</p>
<p id="p179" data-pid="179" class="p179 sb"><span id="chapter18_verse2"></span><strong><sup>2 </sup></strong>Amaherezo bene Dani batuma abagabo batanu bo mu muryango wabo, abagabo bo muri bo, abagabo b’intwari, bavuye i Zora n’i Eshitayoli, kugira batate igihugu no kugira bakigendure. Bababwira rero bati: “Gende mugendure ico gihugu.” Barahava binjira mu karere k’imisozi ka Efurayimu, bashika ku nzu ya Mika, bararaho. <span id="chapter18_verse3"></span><strong><sup>3 </sup></strong>Bari hafi y’inzu ya Mika, bamenya ijwi rya wa musore, wa Mulewi, baca bakeberezayo. Bamubwira bati: “Ni nde yakuzanye ng’aha? Ukora iki aha hantu, kandi ugumijwe n’iki ng’aha?” <span id="chapter18_verse4"></span><strong><sup>4 </sup></strong>Na we ababwira ati: “Mika yangiriye gutya na gutya kugira ampere, no kugira ndamubere umuherezi.” <span id="chapter18_verse5"></span><strong><sup>5 </sup></strong>Maze bamubwira bati: “Turakwinginze usiguze Imana kugira tumenye niba inzira yacu, inzira tujanye, izororanirwa.” <span id="chapter18_verse6"></span><strong><sup>6 </sup></strong>Nya muherezi rero ababwira ati: “Nimugende amahoro. Imbere ya Yehova ni ho inzira yanyu iri, inzira mujanye.”</p>
<p id="p180" data-pid="180" class="p180 sb"><span id="chapter18_verse7"></span><strong><sup>7 </sup></strong>Nya bagabo batanu barabandanya rero maze bashika i Layishi, babona ingene abantu bariyo bari babayeho batazera inze, nk’uko umugenzo w’Abanyasidoni wari, batekanye kandi ata co binona; kandi <span id="page413" class="pageNum" data-no="413" data-before-text="413"></span>nta munyazi w’intara w’agahahazo yasindira ikintu na kimwe muri ico gihugu, kuko baba kure y’Abanyasidoni bakaba kandi ata co bari bahuriyeko n’abantu.</p>
<p id="p181" data-pid="181" class="p181 sb"><span id="chapter18_verse8"></span><strong><sup>8 </sup></strong>Amaherezo bashikira bene wabo i Zora n’i Eshitayoli, maze bano batangura kubabwira bati: “Vyabagendeye gute?” <span id="chapter18_verse9"></span><strong><sup>9 </sup></strong>Na bo bishura bati: “Haguruke, tuduge kubatera; kuko twabonye ico gihugu, kandi ni ciza cane. Namwe muriko mugonanwa. Ntimugire ubute bwo kugenda, kugira mwinjire maze mwigarurire ico gihugu. <span id="chapter18_verse10"></span><strong><sup>10 </sup></strong>Nimwinjira, muzoshikira ku bantu ata co binona, kandi ico gihugu kiragutse rwose; kuko Imana igitanze mu kuboko kwanyu; ni ahantu ata kintu c’ubwoko na bumwe co mw’isi kihabuze.”</p>
<p id="p182" data-pid="182" class="p182 sb"><span id="chapter18_verse11"></span><strong><sup>11 </sup></strong>Nuko abagabo amajana atandatu bakenyeye ibirwanisho vy’intambara bo mu muryango w’Abadani, baragenda bavuye ng’aho, ni ukuvuga bavuye i Zora n’i Eshitayoli. <span id="chapter18_verse12"></span><strong><sup>12 </sup></strong>Baraduga maze bakambika i Kiriyati-yeyarimu muri Yuda. Ni co catumye aho hantu bahita Mahane-dani<span id="footnotesource25"></span><a epub:type="noteref" href="#footnote25">*</a> gushika n’uyu musi. Ehe haherereye mu burengero bwa Kiriyati-yeyarimu. <span id="chapter18_verse13"></span><strong><sup>13 </sup></strong>Hanyuma bava ng’aho baja mu karere k’imisozi ka Efurayimu hanyuma bashika ku nzu ya Mika.</p>
<p id="p183" data-pid="183" class="p183 sb"><span id="chapter18_verse14"></span><strong><sup>14 </sup></strong>Maze ba bagabo batanu bari bagiye gutata igihugu ca Layishi babwira bene wabo bati: “Mwari muzi yuko muri aya mazu hari efodi na terafimu n’igishusho c’ikibazano be n’igishushanyo co mu cuma gishongeshejwe? Ubu rero nimwiyumvire ico muri bukore.” <span id="chapter18_verse15"></span><strong><sup>15 </sup></strong>Bakeberezayo rero maze bashika ku nzu ya wa musore, wa Mulewi, ku nzu ya Mika, baraheza batangura kubaza amakuru yiwe. <span id="chapter18_verse16"></span><strong><sup>16 </sup></strong>Muri ico gihe, ba bagabo amajana atandatu bakenyeye ibirwanisho vyabo vy’intambara bo muri bene Dani, bari bahagaze ku bwinjiriro bw’irembo. <span id="chapter18_verse17"></span><strong><sup>17 </sup></strong>Ba bagabo batanu bari bagiye gutata ico gihugu baraduga rero, kugira ngo binjireyo gutora ca gishusho c’ikibazano na ya efodi na ya terafimu na ca gishusho co mu cuma gishongeshejwe. (Kandi wa muherezi yari ahagaze mu bwinjiriro bw’irembo ari kumwe na ba bagabo amajana atandatu bakenyeye ibirwanisho vy’intambara.) <span id="chapter18_verse18"></span><strong><sup>18 </sup></strong>Nuko nya bagabo batanu binjira mu nzu ya Mika maze batora ca gishusho c’ikibazano, ya efodi na ya terafimu na ca gishusho co mu cuma gishongeshejwe. Nya muherezi ababwira ati: “Ivyo mugira ni ibiki?” <span id="chapter18_verse19"></span><strong><sup>19 </sup></strong>Mugabo bamubwira bati: “Tekereza. Shira ikiganza cawe ku munwa, uheze ujane natwe utubere data be n’umuherezi. Mbega icoba ciza kuruta, ni uko wobandanya kuba umuherezi w’inzu y’umuntu umwe canke ko uba umuherezi w’umuryango n’inzu muri Isirayeli?” <span id="chapter18_verse20"></span><strong><sup>20 </sup></strong>Umutima wa nya muherezi uca urahimbarwa, atora rero ya efodi na ya terafimu na ca gishusho c’ikibazano, aja hagati mu bantu.</p>
<p id="p184" data-pid="184" class="p184 sb"><span id="chapter18_verse21"></span><strong><sup>21 </sup></strong>Maze barahindukira bafata inzira, bashira imbere yabo <span id="page414" class="pageNum" data-no="414" data-before-text="414"></span>abana batoyi n’ibitungwa n’ibintu vy’agaciro. <span id="chapter18_verse22"></span><strong><sup>22 </sup></strong>Bamaze gushika kure y’inzu ya Mika, abagabo bari mu mazu yari hafi y’inzu ya Mika barakorana, maze bagerageza guhamvya bene Dani. <span id="chapter18_verse23"></span><strong><sup>23 </sup></strong>Bagumye batera akamo bene Dani, bano baca barahindukira, babwira Mika bati: “Ni amaki wewe, ko wakoranije abo bantu?” <span id="chapter18_verse24"></span><strong><sup>24 </sup></strong>Aca avuga ati: “Imana zanje nahinguye mwazitwaye, n’umuherezi muratwara, muraheza muragenda; none nsigaranye iki? Mushobora gute none kumbwira ngo: ‘Ni amaki wewe?’” <span id="chapter18_verse25"></span><strong><sup>25 </sup></strong>Bene Dani baca bamubwira bati: “Ntiwumvikanishe ijwi ryawe hafi yacu, kugira ngo abagabo b’umutima udundumiwe ntibahave babagurukirako, mwe n’urugo rwawe mukahasiga ubuzima.” <span id="chapter18_verse26"></span><strong><sup>26 </sup></strong>Bene Dani babandanya kugenda; Mika abona ko bakomeye kumurusha, aca arahindukira asubira ku nzu iwe.</p>
<p id="p185" data-pid="185" class="p185 sb"><span id="chapter18_verse27"></span><strong><sup>27 </sup></strong>Nayo bo, batwara ivyo Mika yari yarahinguye na wa muherezi wiwe, babandanya kuja i Layishi, gutera abantu batekanye kandi ata co binona. Batangura kubakubitisha ubugi bw’inkota, igisagara na co bagiha umuriro. <span id="chapter18_verse28"></span><strong><sup>28 </sup></strong>Ntihaboneka umurokozi, kuko hari kure y’i Sidoni, bakaba kandi ata co bari bahuriyeko na gato n’abantu; hari mu kiyaya co hasi cegukira Beti-rehobu. Maze bongera kwubaka ico gisagara, hanyuma bakibamwo. <span id="chapter18_verse29"></span><strong><sup>29 </sup></strong>Vyongeye, ico gisagara bacita Dani bisunze izina rya se Dani, uwari yavutse kuri Isirayeli. Ariko mu ntango ico gisagara citwa Layishi. <span id="chapter18_verse30"></span><strong><sup>30 </sup></strong>Inyuma y’ivyo, bene Dani bishingira igishusho c’ikibazano; Yonatani mwene Gerishomu, Gerishomu wa Musa, we n’abahungu biwe baba abaherezi b’umuryango w’Abadani gushika umusi ico gihugu cajanwa mu bunyagano. <span id="chapter18_verse31"></span><strong><sup>31 </sup></strong>Nya gishushanyo c’ikibazano ca Mika, ico yari yarahinguye, baguma bagishinze imisi yose inzu y’Imana y’ukuri yabandanije kubaho i Shilo.</p>
<div class="groupFootnote"><aside epub:type="footnote"><div epub:type="footnote" id="footnote25"><p id="p244" data-pid="244"><a href="1001060408-split18.xhtml#footnotesource25">^ <span class="footnoteref">Abac. 18:12</span></a> Bisobanura ngo “Ikambi ya Dani.”</p></div></aside>
</div>
</body>
</html>
