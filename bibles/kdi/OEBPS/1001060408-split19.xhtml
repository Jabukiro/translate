<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">19</a> : <a href="bibleversenav7_19.xhtml">1 - 30</a></p>
<p id="p186" data-pid="186" class="p186 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Kandi muri iyo misi nta mwami yariho muri Isirayeli. Ico gihe hari Umulewi umwe yari amaze igihe aba mu mihingo ya kure kuruta iyindi y’akarere k’imisozi ka Efurayimu. Arahava yabira incoreke y’i Betelehemu muri Yuda. <span id="chapter19_verse2"></span><strong><sup>2 </sup></strong>Mugabo nya ncoreke yiwe itangura gusambana, iramuhemukira. Amaherezo iva iwe ija i muhira kwa se i Betelehemu muri Yuda, igumayo amezi ane yuzuye. <span id="chapter19_verse3"></span><strong><sup>3 </sup></strong>Maze umugabo wiwe arahaguruka aramukurikira, kugira amuyagishe n’ijwi ryirura, ngo amugarukane; kandi yari kumwe n’umusuku wiwe n’indogobwa z’ingabo zibiri. Nuko nya mugore amwinjiza mu nzu ya se. Se w’uwo mugore akiri muto ngo amubone, aca aranezerwa no kumusanganira. <span id="chapter19_verse4"></span><strong><sup>4 </sup></strong>Nuko sebukwe, se wa nya mugore akiri muto, aramugumya, ku buryo abandanya kubana na we imisi itatu; bararya bakanywa, kandi yarara ng’aho.</p>
<p id="p187" data-pid="187" class="p187 sb"><span id="chapter19_verse5"></span><strong><sup>5 </sup></strong>Nuko ku musi ugira kane, bavyutse kare mu gitondo nk’uko bisanzwe, arahaguruka rero ngo agende, mugabo se wa nya mugore akiri muto <span id="page415" class="pageNum" data-no="415" data-before-text="415"></span>abwira umukwe wiwe ati: “Fatisha umutima wawe igipande c’umukate hanyuma mubone kugenda.” <span id="chapter19_verse6"></span><strong><sup>6 </sup></strong>Baricara rero, maze bompi batangura kurya no kunywa bari kumwe; se wa nya mugore akiri muto abwira nya mugabo ati: “Ndakwinginze wemere kurara, kandi umutima wawe uryoherwe.” <span id="chapter19_verse7"></span><strong><sup>7 </sup></strong>Nya mugabo ahagurutse ngo agende, sebukwe aguma amwinginga, ku buryo yongera kuharara.</p>
<p id="p188" data-pid="188" class="p188 sb"><span id="chapter19_verse8"></span><strong><sup>8 </sup></strong>Ku musi ugira gatanu, avyutse kare mu gitondo ngo agende, se wa nya mugore aca avuga ati: “Ndakwinginze ugire ico ufashe ku bw’umutima wawe.” Barateba, gushika bugorovye. Kandi bompi bǎguma barya. <span id="chapter19_verse9"></span><strong><sup>9 </sup></strong>Nya mugabo arahaguruka rero ngo agende, we n’incoreke yiwe n’umusuku wiwe; mugabo sebukwe, se wa nya mugore akiri muto, amubwira ati: “Ehe raba umusi uritereye bugira bwire. Ndabingize murare. Ehe umusi uragiye. Rara ng’aha, kandi umutima wawe uryoherwe. Ejo muze muvyuke kare kugira mufate urugendo, uheze uje kw’ihema ryawe.” <span id="chapter19_verse10"></span><strong><sup>10 </sup></strong>Ariko nya mugabo ntiyemera kurara, mugabo arahaguruka afata urugendo hanyuma ashika aharabana na Yebusi, ari yo Yeruzalemu; kandi yari kumwe na za ndogobwa z’ingabo zibiri ziriko amatandiko, n’incoreke yiwe be n’umusuku wiwe.</p>
<p id="p189" data-pid="189" class="p189 sb"><span id="chapter19_verse11"></span><strong><sup>11 </sup></strong>Bari hafi ya Yebusi, kubera ko umurango wari witereye rwose, nya musuku rero abwira shebuja ati: “Enda rero nuze dukebereze muri iki gisagara c’Abayebusi, turareyo.” <span id="chapter19_verse12"></span><strong><sup>12 </sup></strong>Mugabo shebuja amubwira ati: “Ntidukebereze mu gisagara c’abanyamahanga batari abo muri bene Isirayeli; tubwirizwa kubandanya gushika i Gibeya.” <span id="chapter19_verse13"></span><strong><sup>13 </sup></strong>Abandanya kubwira umusuku wiwe ati: “Ingo twegere kimwe muri biriya bibanza, turare i Gibeya canke i Rama.” <span id="chapter19_verse14"></span><strong><sup>14 </sup></strong>Nuko barashishikara, babandanya urugendo, maze izuba ritangura kubarengerako bashitse hafi y’i Gibeya, ahegukira Benyamini.</p>
<p id="p190" data-pid="190" class="p190 sb"><span id="chapter19_verse15"></span><strong><sup>15 </sup></strong>Bakeberezayo rero kugira baje kurara i Gibeya. Nuko barinjira, bicara mu kibanza ca bose c’ico gisagara, mugabo ntihaboneka uwubajana mu nzu kugira barareyo. <span id="chapter19_verse16"></span><strong><sup>16 </sup></strong>Amaherezo, ehe umutama yari atashe ku mugoroba avuye gukora mu murima, uwo mugabo akaba yaturuka mu karere k’imisozi ka Efurayimu, kandi yari amaze igihe aba i Gibeya; mugabo abantu b’aho hantu bari Ababenyamini. <span id="chapter19_verse17"></span><strong><sup>17 </sup></strong>Araramuye amaso abona wa mugabo, ya ngenzi, mu kibanza ca bose c’igisagara. Uwo mutama avuga rero ati: “Uva he ukaja he?” <span id="chapter19_verse18"></span><strong><sup>18 </sup></strong>Na we amubwira ati: “Tuvuye i Betelehemu muri Yuda, tukaba turiko tuja mu mihingo ya kure kuruta iyindi y’akarere k’imisozi ka Efurayimu. Aho ni ho mva, mugabo nari nagiye i Betelehemu muri Yuda. Ndiko nja ku nzu yanje, mugabo ntihabonetse uwunyakira mu nzu. <span id="chapter19_verse19"></span><strong><sup>19 </sup></strong>Ndafise ibikumbi n’indya z’ibitungwa ku bw’indogobwa zacu, nkagira n’umukate be n’umuvinyu, ivyo twe n’umushumbakazi wawe n’umusuku ari kumwe n’umusavyi <span id="page416" class="pageNum" data-no="416" data-before-text="416"></span>wawe twikorako. Nta na kimwe kibuze.” <span id="chapter19_verse20"></span><strong><sup>20 </sup></strong>Ariko nya mutama avuga ati: “Nugire amahoro! Ico ubura cose nikije kuri jewe; ariko nturare muri iki kibanza ca bose.” <span id="chapter19_verse21"></span><strong><sup>21 </sup></strong>Nuko amwinjiza mu nzu iwe, aha za ndogobwa ivyo zirya. Maze boga ibirenge, batangura kurya no kunywa.</p>
<p id="p191" data-pid="191" class="p191 sb"><span id="chapter19_verse22"></span><strong><sup>22 </sup></strong>Mu gihe bariko bararyoherwa, abagabo bo muri ico gisagara, abagabo b’imburakimazi gusa, bakikuza nya nzu, basunikana ku muryango; baguma babwira nya mutama, nyene inzu, bati: “Sohora uwo mugabo yinjiye mu nzu yawe turyamane na we.” <span id="chapter19_verse23"></span><strong><sup>23 </sup></strong>Nyene inzu aca arasohoka aja aho bari, ababwira ati: “Oya, bene wacu, ndabinginze ntihagire ikintu kibi mukora, kuko uyu mugabo yinjiye mu nzu yanje. Ntimukore ubwo busazi bw’agaterasoni. <span id="chapter19_verse24"></span><strong><sup>24 </sup></strong>Ng’uyu umukobwa wanje w’isugi n’incoreke y’uwo mugabo. Ndabingize mureke ndabasohore, maze mubashurashuze ku nguvu, mubakorere ico mubona ko ari ciza. Ariko uyu mugabo ntimumugirire ico kintu c’agaterasoni kandi c’ubusazi.”</p>
<p id="p192" data-pid="192" class="p192 sb"><span id="chapter19_verse25"></span><strong><sup>25 </sup></strong>Yamara nya bagabo ntibashaka kumwumviriza. Ku bw’ivyo, nya mugabo afata incoreke yiwe, ayisohora aho bari hanze; na bo batangura kuyisambanya, bamara ijoro ryose bayonona gushika mu gitondo, hanyuma bayirungika umutwenzi utambitse. <span id="chapter19_verse26"></span><strong><sup>26 </sup></strong>Maze nya mugore ashika buriko buraca, agwa ku bwinjiriro bw’inzu ya nya mugabo aho shebuja wiwe yari, agumaho gushika bukeye. <span id="chapter19_verse27"></span><strong><sup>27 </sup></strong>Mu nyuma, shebuja aravyuka mu gitondo maze yugurura imiryango y’inzu, arasohoka kugira abandanye urugendo, maze asanga wa mugore, ya ncoreke yiwe, yari arambaraye ku muryango w’inzu, amaboko ari ku rwinjiriro. <span id="chapter19_verse28"></span><strong><sup>28 </sup></strong>Amubwira ati: “Haguruka tugende.” Mugabo ntihagira uwishura. Nya mugabo aca amuterurira ku ndogobwa, arahaguruka aja iwe.</p>
<p id="p193" data-pid="193" class="p193 sb"><span id="chapter19_verse29"></span><strong><sup>29 </sup></strong>Nuko yinjira mu nzu yiwe, atora ikibugita hanyuma afata nya ncoreke yiwe, ayihimbaguramwo ibipande cumi na bibiri afatiye ku magufa yayo, araheza ayirungika mu turere twose twa Isirayeli. <span id="chapter19_verse30"></span><strong><sup>30 </sup></strong>Uwabibona wese yavuga ati: “Ibintu nk’ibi ntivyari bwigere biba canke biboneka kuva umusi bene Isirayeli baduga bavuye mu gihugu ca Misiri gushika uyu musi. Nimubishireko umutima, muje inama, mugire ico muvuze.”</p>
</body>
</html>
