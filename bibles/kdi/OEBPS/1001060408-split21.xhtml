<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 21</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">21</a> : <a href="bibleversenav7_21.xhtml">1 - 25</a></p>
<p id="p211" data-pid="211" class="p211 sb"><span id="chapter21"></span><span id="chapter21_verse1"></span><span class="w_ch"><strong>21 </strong></span>Kandi abagabo ba Isirayeli bari bararahiriye i Mizipa, bati: “Nta muntu n’umwe muri twebwe azoshingira umukobwa wiwe Benyamini.” <span id="chapter21_verse2"></span><strong><sup>2 </sup></strong>Nuko rero abantu baja i Beteli, baguma bicaye ng’aho imbere y’Imana <span id="page420" class="pageNum" data-no="420" data-before-text="420"></span>y’ukuri gushika ku mugoroba; babandanya gushira ijwi hejuru, bararira bimwe bikomeye. <span id="chapter21_verse3"></span><strong><sup>3 </sup></strong>Baza baravuga ngo: “Ewe Yehova Mana ya Isirayeli, kubera iki ibi vyashitse muri Isirayeli, umuryango umwe ukabura uyu musi muri Isirayeli?” <span id="chapter21_verse4"></span><strong><sup>4 </sup></strong>Nuko ku musi ukurikira, abantu bavyuka kare bubaka igicaniro ng’aho, baraheza bashikana amashikanwa aturirwa be n’amashikanwa y’ugusangira.</p>
<p id="p212" data-pid="212" class="p212 sb"><span id="chapter21_verse5"></span><strong><sup>5 </sup></strong>Maze bene Isirayeli bavuga bati: “Ni nde mu miryango yose ya Isirayeli ataduze mw’ishengero imbere ya Yehova? Kuko habaye indahiro ikomeye ku bijanye n’uwutaduze imbere ya Yehova i Mizipa, igira iti: ‘Ntaze abure kwicwa.’” <span id="chapter21_verse6"></span><strong><sup>6 </sup></strong>Bene Isirayeli batangura kwicuza ku bijanye na Benyamini mwene wabo. Bavuga rero bati: “Uyu musi umuryango umwe waranduwe muri Isirayeli. <span id="chapter21_verse7"></span><strong><sup>7 </sup></strong>Tugirire iki abasigaye ku bijanye n’abagore, ko twebwe ubwacu twarahiye Yehova yuko tutazobashingira n’umwe mu bakobwa bacu?”</p>
<p id="p213" data-pid="213" class="p213 sb"><span id="chapter21_verse8"></span><strong><sup>8 </sup></strong>Babandanya kuvuga bati: “Ni uwuhe mu miryango ya Isirayeli utaduze imbere ya Yehova i Mizipa?” Nuko basanga ata n’umwe yari yaraje mw’ikambi, mw’ishengero, avuye i Yabeshi-gileyadi. <span id="chapter21_verse9"></span><strong><sup>9 </sup></strong>Baharūye abantu, erega, basanga ata mugabo n’umwe ahari mu baba i Yabeshi-gileyadi. <span id="chapter21_verse10"></span><strong><sup>10 </sup></strong>Nuko ikoraniro rirungikayo abagabo ibihumbi cumi na bibiri b’intwari kuruta abandi, babategeka bati: “Gende mukubitishe ubugi bw’inkota ababa i Yabeshi-gileyadi, mbere n’abagore n’abana batoyi. <span id="chapter21_verse11"></span><strong><sup>11 </sup></strong>Iki ni co muzogira: Uw’igitsina-gabo wese n’umugore wese yigeze kuryamana n’uw’igitsina-gabo muze mutikize.” <span id="chapter21_verse12"></span><strong><sup>12 </sup></strong>Ariko mu baba i Yabeshi-gileyadi basangamwo abakobwa amajana ane b’isugi batigeze bahuza ibitsina n’umugabo mu kuryamana na we. Babazana rero kw’ikambi i Shilo, ahari mu gihugu ca Kanani.</p>
<p id="p214" data-pid="214" class="p214 sb"><span id="chapter21_verse13"></span><strong><sup>13 </sup></strong>Nuko ikoraniro ryose rituma abaja kuvugana na bene Benyamini bari ku rutare rwa Rimoni, babamenyesha ko ari amahoro. <span id="chapter21_verse14"></span><strong><sup>14 </sup></strong>Nuko bene Benyamini baragaruka ico gihe. Maze babaha ba bigeme bari bazigamiye ubuzima mu bagore b’i Yabeshi-gileyadi; mugabo ntibabaronkera abahagije. <span id="chapter21_verse15"></span><strong><sup>15 </sup></strong>Abantu baricuza ku bijanye na Benyamini, kuko Yehova yari yatumye haba umukokwe hagati y’imiryango ya Isirayeli. <span id="chapter21_verse16"></span><strong><sup>16 </sup></strong>Ku bw’ivyo abagabo b’inararibonye b’ikoraniro bavuga bati: “Tuzogirira iki abagabo basigaye, ku bijanye n’abagore, ko abagore bazimanganijwe muri Benyamini?” <span id="chapter21_verse17"></span><strong><sup>17 </sup></strong>Maze bavuga bati: “Hakwiye kuba intoranwa ku bw’abacitse kw’icumu bo muri Benyamini, kugira ngo umuryango ntuhanagurwe muri Isirayeli. <span id="chapter21_verse18"></span><strong><sup>18 </sup></strong>Mugabo twebwe, ntitwemerewe kubaha abagore mu bakobwa bacu, kuko bene Isirayeli barahiye bati: ‘Aravumwe uwuzoha umugore Benyamini.’”</p>
<p id="p215" data-pid="215" class="p215 sb"><span id="chapter21_verse19"></span><strong><sup>19 </sup></strong>Amaherezo bavuga bati: “Ehe ku mwaka ku mwaka haraba umusi mukuru wa Yehova i Shilo, ahari mu buraruko bwa Beteli, mu buseruko bw’inzira <span id="page421" class="pageNum" data-no="421" data-before-text="421"></span>y’ikirari iduga i Shekemu ivuye i Beteli, no mu bumanuko bwa Lebona.” <span id="chapter21_verse20"></span><strong><sup>20 </sup></strong>Nuko bategeka bene Benyamini bati: “Gende mubunde mu mirima y’imizabibu. <span id="chapter21_verse21"></span><strong><sup>21 </sup></strong>Murereke, maze nimwabona abakobwa b’i Shilo basohotse gutamba intambo z’umuzingi, muce muva muri iyo mirima y’imizabibu hanyuma umwe wese yitwarire ku nguvu umugore mu bakobwa b’i Shilo, muheze muje mu gihugu ca Benyamini. <span id="chapter21_verse22"></span><strong><sup>22 </sup></strong>Ba se canke basaza babo nibaza kutwitwarira, natwe ntituzobura kubabwira duti: ‘Nimutugirire ubutoni ku neza yabo, kubera ko umwe wese tutamuronkeye umugore biciye ku ntambara, kuko atari mwebwe mwababihereye bikaba vyotumye mwagirwa n’icaha.’”</p>
<p id="p216" data-pid="216" class="p216 sb"><span id="chapter21_verse23"></span><strong><sup>23 </sup></strong>Nuko bene Benyamini bagira gutyo nyene, batwara abagore bahwanye n’igitigiri cabo, babakuye mu bigeme bariko batamba bazunguruka, abo banyakuye; hanyuma baragenda, basubira mu ntoranwa yabo maze bubaka ibisagara, batangura kubibamwo.</p>
<p id="p217" data-pid="217" class="p217 sb"><span id="chapter21_verse24"></span><strong><sup>24 </sup></strong>Maze bene Isirayeli batangura gushwiragira bavuye ng’aho ico gihe, umwe wese aja mu muryango wiwe no ku rugo rwiwe; bava ng’aho baragenda, umwe wese aja ku ntoranwa yiwe.</p>
<p id="p218" data-pid="218" class="p218 sb"><span id="chapter21_verse25"></span><strong><sup>25 </sup></strong>Muri iyo misi nta mwami yariho muri Isirayeli. Umwe wese yakora ivyari bibereye mu maso yiwe.</p>
<div class="groupFootnote"></div>
</body>
</html>
