<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abacamanza 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abacamanza</a>  <a href="biblechapternav7.xhtml">4</a> : <a href="bibleversenav7_4.xhtml">1 - 24</a></p>
<p id="p28" data-pid="28" class="p28 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Maze bene Isirayeli bongera gukora ivyari bibi mu maso ya Yehova Ehudi amaze gupfa. <span id="chapter4_verse2"></span><strong><sup>2 </sup></strong>Nuko Yehova abagurisha mu kuboko kwa Yabini umwami wa Kanani yaganza i Hazori; kandi umukuru w’ingabo ziwe yari Sisera, uno akaba yaba i Harosheti h’amahanga. <span id="chapter4_verse3"></span><strong><sup>3 </sup></strong>Bene Isirayeli batangura rero kuririra Yehova, kuko Yabini yari afise imikogote y’intambara amajana icenda ifise ibikeruzo vy’icuma, kandi ubwiwe akaba yari amaze imyaka mirongo ibiri ahahaza bene Isirayeli bimwe bibi.</p>
<p id="p29" data-pid="29" class="p29 sb"><span id="chapter4_verse4"></span><strong><sup>4 </sup></strong>Kandi Debora, umuhanuzikazi, umugore wa Lapidoti, ni we yacira imanza Isirayeli ico gihe nyene. <span id="chapter4_verse5"></span><strong><sup>5 </sup></strong>Yaba munsi y’ikigazi ca Debora hagati ya Rama na Beteli mu karere k’imisozi ka Efurayimu; kandi bene Isirayeli baraduga iwe ngo abacire imanza. <span id="chapter4_verse6"></span><strong><sup>6 </sup></strong>Atumako rero Baraki mwene Abinowamu i Kedeshi-nafutali, amubwira ati: “Yehova Imana ya Isirayeli ategetse ati: ‘Genda ushware umusozi Tabori, kandi ujane n’abagabo ibihumbi cumi bo muri bene Nafutali no muri bene Zebuloni. <span id="chapter4_verse7"></span><strong><sup>7 </sup></strong>Nanje ata gukeka, Sisera umukuru w’ingabo za Yabini n’imikogote yiwe y’intambara be n’isinzi ryiwe nzomukwegakwegera kuri wewe, mu mwonga Kishoni, kandi nzomutanga koko mu kuboko kwawe.’”</p>
<p id="p30" data-pid="30" class="p30 sb"><span id="chapter4_verse8"></span><strong><sup>8 </sup></strong>Nuko Baraki amubwira ati: “Niwajana nanje, nanje sinzobura kugenda; mugabo nutajana nanje, sinzogenda.” <span id="chapter4_verse9"></span><strong><sup>9 </sup></strong>Na we avuga ati: “Sinzobura kujana nawe. Ariko ubwiza ntibuzoba ubwawe ku nzira ujanye, kuko mu minwe y’umugore ari ho Yehova azogurisha Sisera.” Debora aca arahaguruka, ajana na Baraki i Kedeshi. <span id="chapter4_verse10"></span><strong><sup>10 </sup></strong>Baraki atangura gukoraniriza Zebuloni na Nafutali i Kedeshi; nuko abagabo ibihumbi cumi baduga bakurikiye intambuko ziwe; Debora na we adugana na we.</p>
<p id="p31" data-pid="31" class="p31 sb"><span id="page387" class="pageNum" data-no="387" data-before-text="387"></span><span id="chapter4_verse11"></span><strong><sup>11 </sup></strong>Kandi Heberi Umukeni yari yaratandukanye n’Abakeni, bene Hobabu, uwo Musa yari yarabereye umukwe, akaba yari yashinze ihema ryiwe iruhande y’igiti kinini i Zayananimu, ahari i Kedeshi.</p>
<p id="p32" data-pid="32" class="p32 sb"><span id="chapter4_verse12"></span><strong><sup>12 </sup></strong>Maze Sisera amenyeshwa yuko Baraki mwene Abinowamu yari yaduze ku musozi Tabori. <span id="chapter4_verse13"></span><strong><sup>13 </sup></strong>Sisera aca akoranya imikogote y’intambara yiwe yose, ya mikogote y’intambara amajana icenda ifise ibikeruzo vy’icuma, n’abantu bose bari kumwe na we, bava i Harosheti h’amahanga baja ku mwonga Kishoni. <span id="chapter4_verse14"></span><strong><sup>14 </sup></strong>Nuko Debora abwira Baraki ati: “Haguruka, kuko uyu ari wo musi Yehova aza gutanga ata gukeka Sisera mu kuboko kwawe. None Yehova si we akugiye imbere?” Nuko Baraki atangura kumanuka avuye ku musozi Tabori, inyuma yiwe hari abagabo ibihumbi cumi. <span id="chapter4_verse15"></span><strong><sup>15 </sup></strong>Yehova atangura guta mu muvurungano Sisera n’imikogote y’intambara yiwe yose n’ikambi yose, abicisha ubugi bw’inkota imbere ya Baraki. Amaherezo Sisera yururuka umukogote, ahunga n’amaguru. <span id="chapter4_verse16"></span><strong><sup>16 </sup></strong>Nuko Baraki yoma inyuma nya mikogote y’intambara na nya kambi gushika i Harosheti h’amahanga, ku buryo ikambi ya Sisera yose igwishwa n’ubugi bw’inkota. Ntihasigara n’umwe.</p>
<p id="p33" data-pid="33" class="p33 sb"><span id="chapter4_verse17"></span><strong><sup>17 </sup></strong>Nayo Sisera, ahungira n’amaguru kw’ihema rya Yayeli umugore wa Heberi Umukeni, kuko hari amahoro hagati ya Yabini umwami wa Hazori n’urugo rwa Heberi Umukeni. <span id="chapter4_verse18"></span><strong><sup>18 </sup></strong>Maze Yayeli asohoka gusanganira Sisera, amubwira ati: “Kebereza ng’aha, mukama wanje, kebereza ng’aha iwanje. Ntutinye.” Akebereza iwe mw’ihema. Mu nyuma amupfuka uburengeti. <span id="chapter4_verse19"></span><strong><sup>19 </sup></strong>Haciye umwanya Sisera amubwira ati: “Ndakwinginze umpe utuzi two kunywa, kuko nyotewe.” Nuko yugurura umukuza w’urushato w’amata, amuha utwo anywa, araheza aramupfuka. <span id="chapter4_verse20"></span><strong><sup>20 </sup></strong>Sisera yongera kumubwira ati: “Hagarara ku bwinjiriro bw’ihema, maze nihagira uwuza akakubaza ati: ‘Hari umugabo ari ng’aha?’, uce uvuga uti: ‘Oya!’”</p>
<p id="p34" data-pid="34" class="p34 sb"><span id="chapter4_verse21"></span><strong><sup>21 </sup></strong>Yayeli umugore wa Heberi rero atora urumambo rwa nya hema, hanyuma afata inyundo mu kuboko kwiwe. Maze aja iyo ari yomboka, amushinga nya rumambo mu misaya, araruhonda rwinjira mw’isi, mu gihe yari asinziriye ubutikoma, yarushe. Nuko arapfa.</p>
<p id="p35" data-pid="35" class="p35 sb"><span id="chapter4_verse22"></span><strong><sup>22 </sup></strong>Maze ehe, Baraki yari akurikiye Sisera. Nuko Yayeli asohoka kumusanganira, amubwira ati: “Ingo ndakwereke umugabo uriko urarondera.” Yinjira rero iwe, maze asanga Sisera yari arambaraye yapfuye, rwa rumambo ruri mu misaya yiwe.</p>
<p id="p36" data-pid="36" class="p36 sb"><span id="chapter4_verse23"></span><strong><sup>23 </sup></strong>Gutyo kuri uwo musi Imana imara igabo Yabini umwami wa Kanani imbere ya bene Isirayeli. <span id="chapter4_verse24"></span><strong><sup>24 </sup></strong>Maze ukuboko kwa bene Isirayeli kugenda kurushiriza gukomera ku bwo kurwanya Yabini umwami wa Kanani, gushika baranduye Yabini umwami wa Kanani.</p>
</body>
</html>
