<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">10</a> : <a href="bibleversenav9_10.xhtml">1 - 27</a></p>
<p id="p63" data-pid="63" class="p63 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Samweli atora rero agakarabo k’amavuta, ayasuka ku mutwe wiwe maze aramusoma, hanyuma avuga ati: “Mbega si kubera ko Yehova yakurobanuje amavuta ngo ube indongozi y’intoranwa yiwe? <span id="chapter10_verse2"></span><strong><sup>2 </sup></strong>Niwagenda uvanye nanje uyu musi, uraza kubona abagabo babiri hafi y’imva ya Rasheli mu karere ka Benyamini i Zeluza, na bo barakubwira bati: ‘Za ndogobwa z’ingore waja kurondera zarabonetse, mugabo ubu so wawe yahevye ivya nya ndogobwa z’ingore, ahagarika umutima ku biberekeye, mu kuvuga ati: “Ngira nte ku bijanye n’umuhungu wanje?”’ <span id="chapter10_verse3"></span><strong><sup>3 </sup></strong>Ubandanye uvuye ng’aho ugere kure, ushike ku giti kinini ca Tabori, maze ng’aho abagabo batatu baduze ku Mana y’ukuri i Beteli baraza guhura nawe, <span id="page441" class="pageNum" data-no="441" data-before-text="441"></span>umwe atwaye utwagazi tw’impene dutatu, uwundi atwaye utumanyu dutatu tw’umukate tw’umuzingi, uwundi na we atwaye umubindi munini w’umuvinyu. <span id="chapter10_verse4"></span><strong><sup>4 </sup></strong>Maze barakubaza uko umerewe hanyuma baguhe imikate ibiri; uze kuyakira mu kuboko kwabo. <span id="chapter10_verse5"></span><strong><sup>5 </sup></strong>Inyuma y’ivyo ni ho uza kuja ku murambi w’Imana y’ukuri, ahari ikirindiro c’Abafilisitiya. Niwashikayo, mu gisagara, urahura n’umugwi w’abahanuzi bamanutse bavuye mu kibanza gikirurutse, bafise imbere yabo igicurarangisho c’imirya n’akagoma n’umwironge n’inanga, mu gihe bazoba bariko bavuga bwa bahanuzi. <span id="chapter10_verse6"></span><strong><sup>6 </sup></strong>Maze impwemu ya Yehova ica itangura gukorera kuri wewe, nawe uravuga koko bwa muhanuzi uri kumwe na bo kandi urahindurwa ugirwe uwundi muntu. <span id="chapter10_verse7"></span><strong><sup>7 </sup></strong>Ivyo bimenyetso nivyagushikako, wigirire ico ukuboko kwawe gushoboye, kuko Imana y’ukuri iri kumwe nawe. <span id="chapter10_verse8"></span><strong><sup>8 </sup></strong>Kandi uze unyitangire imbere umanuke i Gilugali; ehe nzomanuka nze aho uri gushikana ibimazi biturirwa, guhereza ibimazi vy’ugusangira. Uze ugume urindiriye imisi indwi gushika nje aho uri, nanje nzokumenyesha koko ico ukwiye gukora.”</p>
<p id="p64" data-pid="64" class="p64 sb"><span id="chapter10_verse9"></span><strong><sup>9 </sup></strong>Nuko akimara guhindukiza urutugu ngo agende avanye na Samweli, Imana itangura guhindura umutima wiwe iwugira uwundi; ivyo bimenyetso vyose birashika kuri uwo musi. <span id="chapter10_verse10"></span><strong><sup>10 </sup></strong>Nuko bava ng’aho baja kuri wa murambi, kandi ehe hari umugwi w’abahanuzi bariko baza guhura na we; ako kanya impwemu y’Imana itangura gukorera kuri we, maze atangura kuvuga bwa muhanuzi hagati muri bo. <span id="chapter10_verse11"></span><strong><sup>11 </sup></strong>Abari bamuzi bose bamubonye, babona yariko avuga ubuhanuzi ari kumwe n’abahanuzi. Nuko abantu babwirana bati: “Ibi ni ibiki vyashikiye mwene Kishi? Mbega Sauli na we ari mu bahanuzi?” <span id="chapter10_verse12"></span><strong><sup>12 </sup></strong>Maze umuntu umwe wo ng’aho arishura, ati: “Mugabo none, se yabavyaye ni nde?” Ni co gituma ivyo vyabaye imvugo y’akagani ngo: “Mbega Sauli na we ari mu bahanuzi?”</p>
<p id="p65" data-pid="65" class="p65 sb"><span id="chapter10_verse13"></span><strong><sup>13 </sup></strong>Amaherezo arangiza kuvuga bwa muhanuzi maze aja muri ca kibanza gikirurutse. <span id="chapter10_verse14"></span><strong><sup>14 </sup></strong>Mu nyuma, mwene wabo na se wa Sauli abwira Sauli n’umusuku wiwe ati: “Mbega mwagiye hehe?” Na we avuga ati: “Kurondera za ndogobwa z’ingore; twagumye tuja kuraba, mugabo si ho zari. Hanyuma dushika aho Samweli ari.” <span id="chapter10_verse15"></span><strong><sup>15 </sup></strong>Sewabo na Sauli aca avuga ati: “Ndabinginze mumbwire: Samweli yababwiye iki?” <span id="chapter10_verse16"></span><strong><sup>16 </sup></strong>Sauli na we abwira sewabo ati: “Yaratubwiye ata kwihenda yuko za ndogobwa z’ingore zabonetse.” Mugabo ca kintu Samweli yari yavuze kijanye n’ingoma, ntiyakimubwira.</p>
<p id="p66" data-pid="66" class="p66 sb"><span id="chapter10_verse17"></span><strong><sup>17 </sup></strong>Nuko Samweli akoraniriza abantu imbere ya Yehova i Mizipa, <span id="chapter10_verse18"></span><strong><sup>18 </sup></strong>abwira bene Isirayeli ati: “Ibi ni vyo Yehova Imana ya Isirayeli avuze: ‘Ni jewe naduganye Isirayeli ndayikuye mu Misiri, nkarokora mwebwe mu kuboko kwa Misiri no mu kuboko kw’ubwami bwose bwabahahaza. <span id="chapter10_verse19"></span><strong><sup>19 </sup></strong>Mugabo mwebwe, uno musi mutaye Imana <span id="page442" class="pageNum" data-no="442" data-before-text="442"></span>yanyu yaza irabakiza ikabakura mu mabi mwarimwo yose no mu marushwa yanyu yose, hanyuma muvuga muti: “Oya, ahubwo umwami ni we ukwiye kudushiriraho ngo atuganze.” Ubu rero nimuhagarare imbere ya Yehova mukurikije imiryango yanyu n’ibihumbi vyanyu.’”</p>
<p id="p67" data-pid="67" class="p67 sb"><span id="chapter10_verse20"></span><strong><sup>20 </sup></strong>Nuko Samweli yegeza hafi imiryango yose ya Isirayeli, maze umuryango wa Benyamini uratorwa. <span id="chapter10_verse21"></span><strong><sup>21 </sup></strong>Hanyuma yegeza hafi umuryango wa Benyamini akurikije imiryango yawo, maze hatorwa umuryango w’Abamatiri. Amaherezo Sauli mwene Kishi aratorwa. Batangura kumurondera, mugabo ntibamuronka. <span id="chapter10_verse22"></span><strong><sup>22 </sup></strong>Ku bw’ivyo bongera gusiguza Yehova, bati: “Uwo mugabo yoba yaje ng’aha koko?” Yehova na we avuga ati: “Ehe yinyegeje mu mizigo.” <span id="chapter10_verse23"></span><strong><sup>23 </sup></strong>Nuko biruka kumukurayo. Igihe yahagarara hagati mu bantu, yari muremure kuruta abandi bantu bose kuva ku bitugu kuduga. <span id="chapter10_verse24"></span><strong><sup>24 </sup></strong>Maze Samweli abwira abantu bose ati: “Mwabonye uwo Yehova yatoye, yuko ata n’umwe ameze nka we mu bantu bose?” Nuko abantu bose batangura gusemerera bati: “Umwami nabeho!”</p>
<p id="p68" data-pid="68" class="p68 sb"><span id="chapter10_verse25"></span><strong><sup>25 </sup></strong>Maze Samweli abwira abantu ivy’uburenganzira bujanye n’ingoma, avyandika mu gitabu araheza agishira imbere ya Yehova. Hanyuma Samweli arungika abantu bose, umwe wese ku nzu yiwe. <span id="chapter10_verse26"></span><strong><sup>26 </sup></strong>Nayo Sauli, aja i muhira iwe i Gibeya, maze abagabo b’intwari Imana yari yakoze ku mutima bajana na we. <span id="chapter10_verse27"></span><strong><sup>27 </sup></strong>Ariko abantu b’imburakimazi bavuga bati: “Mbega uyu azodukiza gute?” Nuko baramusuzugura, ntibamuzanira ingabirano. Mugabo we abandanya kumera nk’ikiragi.</p>
</body>
</html>
