<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">12</a> : <a href="bibleversenav9_12.xhtml">1 - 25</a></p>
<p id="p73" data-pid="73" class="p73 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>Amaherezo Samweli abwira Isirayeli yose ati: “Ehe narumvirije ijwi ryanyu ku bijanye n’ibintu vyose mwambwiye, ngo ndabimikire umwami wo kubaganza. <span id="chapter12_verse2"></span><strong><sup>2 </sup></strong>Ubu rero, ng’uyu umwami ariko agendera imbere yanyu! Nayo jewe, nashaje kandi nsigaye mfise imvi; kandi abahungu banje, ng’abo bari kumwe namwe; jewe nagendeye imbere yanyu kuva mu buto bwanje gushika uyu musi. <span id="chapter12_verse3"></span><strong><sup>3 </sup></strong>Ndi hano. Nimunyagirize imbere ya Yehova n’imbere y’uwo yarobanuje amavuta: Ni ishūri ya nde natwaye canke ni indogobwa ya nde natwaye? Ni nde nagunze canke ni nde nakandamije? Ni mu kuboko kwa nde nakiriye amahera y’igipfukamunwa kugira ndayakoreshe mu kwihuma amaso? Ndabibasubiza.” <span id="chapter12_verse4"></span><strong><sup>4 </sup></strong>Na bo bavuga bati: “Ntiwatugunze, ntiwadukandamije, eka kandi ntiwakiriye ikintu na kimwe mu kuboko kw’umuntu n’umwe.” <span id="chapter12_verse5"></span><strong><sup>5 </sup></strong>Ababwira rero ati: “Yehova ni icabona co kubagiriza, kandi uwo yarobanuje amavuta ni icabona uyu musi yuko ata kintu na kimwe musanze mu kuboko kwanje.” Baca bavuga bati: “Ni icabona.”</p>
<p id="p74" data-pid="74" class="p74 sb"><span id="chapter12_verse6"></span><strong><sup>6 </sup></strong>Samweli abandanya kubwira abantu ati: “Yehova ni icabona, we yakoresheje Musa na Aroni akaba ari na we yaduganye ba sogokuruza banyu abakuye mu gihugu ca Misiri. <span id="chapter12_verse7"></span><strong><sup>7 </sup></strong>Ubu rero nimuhagarare, <span id="page444" class="pageNum" data-no="444" data-before-text="444"></span>ndabacire urubanza imbere ya Yehova nongere ndabiganire ibikorwa vy’ubugororotsi vya Yehova vyose, ivyo yakoreye mwebwe na ba sogokuruza banyu.</p>
<p id="p75" data-pid="75" class="p75 sb"><span id="chapter12_verse8"></span><strong><sup>8 </sup></strong>“Yakobo akimara gushika mu Misiri hanyuma ba sogokuruza banyu bagatangura gutabaza Yehova, Yehova yararungitse Musa na Aroni, kugira bakure ba sogokuruza banyu mu Misiri maze batume baba aha hantu. <span id="chapter12_verse9"></span><strong><sup>9 </sup></strong>Mugabo batangura kwibagira Yehova Imana yabo, ku buryo abagurisha mu kuboko kwa Sisera umukuru w’ingabo za Hazori no mu kuboko kw’Abafilisitiya no mu kuboko kw’umwami wa Mowabu, maze bano baguma babarwanya. <span id="chapter12_verse10"></span><strong><sup>10 </sup></strong>Batangura rero gutabaza Yehova bati: ‘Twaracumuye, kuko twahevye Yehova kugira dukorere za Bayali n’ibishusho vya Ashitoreti; ubu rero nuturokore mu kuboko kw’abansi bacu, kugira tugukorere.’ <span id="chapter12_verse11"></span><strong><sup>11 </sup></strong>Maze Yehova arungika Yerubayali na Bedani na Yefuta na Samweli hanyuma abarokora mu kuboko kw’abansi banyu bari irya n’ino, kugira ngo mwibereho mu mutekano. <span id="chapter12_verse12"></span><strong><sup>12 </sup></strong>Mubonye ko Nahashi umwami wa bene Amoni aje kubarwanya, muguma mumbwira muti: ‘Oya, ahubwo umwami ni we akwiye kutuganza!’ Ico gihe cose Yehova Imana yanyu ni we yari Umwami wanyu. <span id="chapter12_verse13"></span><strong><sup>13 </sup></strong>Ubu rero ng’uyu umwami mwatoye, uwo mwasavye; kandi ehe Yehova yashizeho umwami wo kubaganza. <span id="chapter12_verse14"></span><strong><sup>14 </sup></strong>Nimwatinya Yehova, mukamukorera koko kandi mukagamburuka ijwi ryiwe, ntimugararize itegeko rya Yehova, mwebwe n’umwami azobaganza rero muzoba abantu bakurikira Yehova Imana yanyu. <span id="chapter12_verse15"></span><strong><sup>15 </sup></strong>Mugabo nimutagamburuka ijwi rya Yehova, mukagarariza koko itegeko rya Yehova, ukuboko kwa Yehova kuzobarwanya ata gukeka, mwebwe na ba so. <span id="chapter12_verse16"></span><strong><sup>16 </sup></strong>N’ubu kandi nimuhagarare, murabe iki kintu gikomeye Yehova agira akore mu maso yanyu. <span id="chapter12_verse17"></span><strong><sup>17 </sup></strong>Mbega uyu musi si iyimbura ry’ingano? Ngira mpamagare Yehova kugira azane imituragaro n’imvura; muheze mumenye mwongere mubone yuko ikibi canyu cagwiriye, ico mwakoze mu maso ya Yehova mu kwisabira umwami.”</p>
<p id="p76" data-pid="76" class="p76 sb"><span id="chapter12_verse18"></span><strong><sup>18 </sup></strong>Samweli aca ahamagara Yehova, maze Yehova atangura kuzana imituragaro n’imvura kuri uwo musi, ku buryo abantu bose batinya cane Yehova na Samweli. <span id="chapter12_verse19"></span><strong><sup>19 </sup></strong>Nuko abantu bose batangura kubwira Samweli bati: “Nusengere abasuku bawe kuri Yehova Imana yawe, kuko tudashaka gupfa; kubera yuko twongeye ikibi ku bicumuro vyacu vyose mu kwisabira umwami.”</p>
<p id="p77" data-pid="77" class="p77 sb"><span id="chapter12_verse20"></span><strong><sup>20 </sup></strong>Samweli rero abwira abantu ati: “Ntimutinye. Mwebwe, mwarakoze iki kibi cose. Gusa ntimukevye ngo mureke gukurikira Yehova, kandi mutegerezwa gukorera Yehova n’umutima wanyu wose. <span id="chapter12_verse21"></span><strong><sup>21 </sup></strong>Ntimuze mukevye ngo mukurikire ibitabaho ata co bimaze kandi bitarokora, kubera yuko ari ibitabaho. <span id="chapter12_verse22"></span><strong><sup>22 </sup></strong>Kuko Yehova atazota abantu biwe, kubera izina ryiwe rihambaye, kuko Yehova <span id="page445" class="pageNum" data-no="445" data-before-text="445"></span>yiyemeje kubagira abantu biwe. <span id="chapter12_verse23"></span><strong><sup>23 </sup></strong>Nayo jewe, ni ibitokwiyumvirwa yuko nocumura kuri Yehova mu kureka kubasengera; ntegerezwa kubigisha inzira nziza kandi igororotse. <span id="chapter12_verse24"></span><strong><sup>24 </sup></strong>Gusa mutinye Yehova, kandi mumukorere mu kuri, n’umutima wanyu wose; kuko raba ibintu bikomeye yabakoreye. <span id="chapter12_verse25"></span><strong><sup>25 </sup></strong>Mugabo nimwakora ibibi n’akagagazo n’akantu, muzozimanganywa, mwebwe n’umwami wanyu.”</p>
</body>
</html>
