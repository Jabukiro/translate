<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 17</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">17</a> : <a href="bibleversenav9_17.xhtml">1 - 58</a></p>
<p id="p114" data-pid="114" class="p114 sb"><span id="chapter17"></span><span id="chapter17_verse1"></span><span class="w_ch"><strong>17 </strong></span>Hanyuma Abafilisitiya bakoraniriza hamwe amakambi yabo ngo barwane intambara. Bamaze gukoranira hamwe i Soko, ahegukira Yuda, bakambika rero hagati ya Soko na Azeka, i Efesi-damimu. <span id="chapter17_verse2"></span><strong><sup>2 </sup></strong>Nayo Sauli n’abagabo ba Isirayeli, bakoranira hamwe maze bakambika mu kiyaya co hasi ca Ela; hanyuma batonda urugamba kugira ngo bahure n’Abafilisitiya. <span id="chapter17_verse3"></span><strong><sup>3 </sup></strong>Abafilisitiya bari bahagaze ku musozi hakuno, Abisirayeli na bo bahagaze ku musozi hakurya, hagati yabo hakaba hari umubande.</p>
<p id="p115" data-pid="115" class="p115 sb"><span id="chapter17_verse4"></span><strong><sup>4 </sup></strong>Nuko igihangange kimwe kirasohoka kivuye mu makambi y’Abafilisitiya; izina ryaco ryari Goliyati, w’i Gati, uburebure bwaco bukaba bwari amatambwe atandatu y’ukuboko uciriye mu nkokora n’itambwe ry’intoke rimwe<span id="footnotesource23"></span><a epub:type="noteref" href="#footnote23">*</a>. <span id="chapter17_verse5"></span><strong><sup>5 </sup></strong>Ku mutwe wiwe hari inkofero y’umujumpu, kandi yari yambaye ikoti y’ivyuma, y’ibigaragamba bisobekeranye, uburemere bwa nya koti y’ivyuma bukaba bwari shekeli z’umujumpu ibihumbi bitanu. <span id="chapter17_verse6"></span><strong><sup>6 </sup></strong>Haruguru y’ibirenge vyiwe hari ibikingira imirundi vy’umujumpu, hagati y’ibitugu vyiwe na ho hakaba ikobero ry’umujumpu. <span id="chapter17_verse7"></span><strong><sup>7 </sup></strong>Uruti rw’icumu ryiwe rwari rumeze nk’igiti kizingirwako <span id="page454" class="pageNum" data-no="454" data-before-text="454"></span>inyuzi c’abajishi b’impuzu, icuma c’icumu ryiwe na co kikaba cari shekeli z’icuma amajana atandatu; kandi uwatwara inkinzo yagutse yagendera imbere yiwe. <span id="chapter17_verse8"></span><strong><sup>8 </sup></strong>Maze arahagarara hanyuma atangura guhamagara abatonze urugamba ba Isirayeli, ababwira ati: “Kubera iki musohotse gutonda urugamba? Mbega sindi Umufilisitiya namwe mukaba abasuku ba Sauli? Nimwitorere umugabo, hanyuma amanuke iyo ndi. <span id="chapter17_verse9"></span><strong><sup>9 </sup></strong>Niyashobora kurwana nanje akanyica koko, duca tuba abasuku banyu. Mugabo jewe ninamushobora nkamwica koko, muca muba abasuku bacu, mudukorere.” <span id="chapter17_verse10"></span><strong><sup>10 </sup></strong>Uwo Mufilisitiya abandanya kuvuga ati: “Jewe uyu musi ndacokoye koko abatonze urugamba ba Isirayeli. Nimumpe umugabo turwane!”</p>
<p id="p116" data-pid="116" class="p116 sb"><span id="chapter17_verse11"></span><strong><sup>11 </sup></strong>Sauli na Isirayeli yose bumvise ayo majambo y’uwo Mufilisitiya, baca bagira ubwoba, baratinya rwose.</p>
<p id="p117" data-pid="117" class="p117 sb"><span id="chapter17_verse12"></span><strong><sup>12 </sup></strong>Kandi Dawidi yari umuhungu wa wa Munyefurata w’i Betelehemu ha Yuda yitwa Yese. Uno yari afise abahungu umunani. Mu misi ya Sauli, uwo mugabo yari amaze gusaza. <span id="chapter17_verse13"></span><strong><sup>13 </sup></strong>Nuko bene Yese batatu bakuru baragenda. Bakurikira Sauli mu ntambara; amazina ya nya bahungu biwe batatu bagiye mu ntambara yari Eliyabu imfura, n’umuhungu wiwe agira kabiri Abinadabu be n’uwugira gatatu Shama. <span id="chapter17_verse14"></span><strong><sup>14 </sup></strong>Dawidi yari umuhererezi; nuko abo batatu bakuru bakurikira Sauli.</p>
<p id="p118" data-pid="118" class="p118 sb"><span id="chapter17_verse15"></span><strong><sup>15 </sup></strong>Kandi Dawidi yaragenda akongera akagaruka avuye kwa Sauli kugira ngo aragire intama za se i Betelehemu. <span id="chapter17_verse16"></span><strong><sup>16 </sup></strong>Wa Mufilisitiya yama yegereza kare mu gitondo no ku mugoroba, agahagarara mu kibanza ciwe; amara imisi mirongo ine agenza atyo.</p>
<p id="p119" data-pid="119" class="p119 sb"><span id="chapter17_verse17"></span><strong><sup>17 </sup></strong>Maze Yese abwira Dawidi umuhungu wiwe ati: “Ndakwinginze ushire bene wanyu iyi efa y’intete zikaranze n’iyi mikate cumi, ubitware ningoga kw’ikambi, ubihe bene wanyu. <span id="chapter17_verse18"></span><strong><sup>18 </sup></strong>Iyi migabane cumi y’amata na yo uyishire umukuru w’igihumbi; vyongeye, witwararike bene wanyu ku bijanye n’ukuntu bamerewe, uheze uzane icemeza kivuye kuri bo.” <span id="chapter17_verse19"></span><strong><sup>19 </sup></strong>Muri ico gihe, Sauli na bo, be n’abandi bagabo ba Isirayeli bose bari mu kiyaya co hasi ca Ela, bariko barwana n’Abafilisitiya.</p>
<p id="p120" data-pid="120" class="p120 sb"><span id="chapter17_verse20"></span><strong><sup>20 </sup></strong>Nuko Dawidi avyuka kare mu gitondo, asigarana intama umurinzi maze atora ivyo ajana araheza aragenda, nk’uko Yese yari yamutegetse. Igihe yashika imbere mw’ikambi, inteko za gisirikare zariko zirasohoka zija gutonda urugamba, maze zivuza akaruru k’intambara. <span id="chapter17_verse21"></span><strong><sup>21 </sup></strong>Isirayeli n’Abafilisitiya batonda rero urugamba, umurongo umwe uhanganye n’uwundi. <span id="chapter17_verse22"></span><strong><sup>22 </sup></strong>Buno nyene Dawidi afata imizigo yari yituye ayisigarana umurinzi w’imizigo, maze yiruka iyo batonze urugamba. Ashitse, atangura kubaza ingene bene wabo bamerewe.</p>
<p id="p121" data-pid="121" class="p121 sb"><span id="chapter17_verse23"></span><strong><sup>23 </sup></strong>Akiriko aravugana na bo, ng’ico ca gihangange, kimwe citwa Goliyati Umufilisitiya, icava i Gati, cariko kiduga kivuye mu mirongo y’abatonze urugamba y’Abafilisitiya; gitangura rero kuvuga amajambo nk’amwe y’ubwa mbere, maze Dawidi aravyumva. <span id="chapter17_verse24"></span><strong><sup>24 </sup></strong>Nayo <span id="page455" class="pageNum" data-no="455" data-before-text="455"></span>abagabo ba Isirayeli bose, babonye nya mugabo, bacika ivutu barahunga kubera we, baratinya cane. <span id="chapter17_verse25"></span><strong><sup>25 </sup></strong>Nuko abagabo ba Isirayeli batangura kuvuga bati: “Mwabonye urya mugabo ariko araduga? Kuko aduganywe no gucokora Isirayeli. Umugabo azomwica, umwami azomutungisha ubutunzi bwinshi, kandi azomuha umukobwa wiwe bwite, kandi inzu ya se azoyiha umwidegemvyo muri Isirayeli.”</p>
<p id="p122" data-pid="122" class="p122 sb"><span id="chapter17_verse26"></span><strong><sup>26 </sup></strong>Dawidi atangura rero kubwira abagabo bari bahagaze hafi yiwe ati: “Umugabo azokwica urya Mufilisitiya, agakura koko iceyi kuri Isirayeli azogirirwa iki? Nkako, uyo Mufilisitiya atagenyerewe ni nde aho acokora abatonze urugamba b’Imana nzima?” <span id="chapter17_verse27"></span><strong><sup>27 </sup></strong>Maze abantu bamubwira amajambo nk’aya mbere bati: “Uku n’uku ni ko umuntu azomwica azogirirwa.” <span id="chapter17_verse28"></span><strong><sup>28 </sup></strong>Nuko Eliyabu mwene wabo mukuru aravyumva igihe yariko avugana na nya bagabo, maze ishavu rya Eliyabu rirurumbira Dawidi, ku buryo avuga ati: “Wamanukanywe n’iki? Twa dutama dukeya twasigaye mu gahinga wadusigaranye nde? Ubwanje ndazi neza ukwita imbere kwawe n’ububi bw’umutima wawe, kuko wamanukanywe no kuraba urugamba.” <span id="chapter17_verse29"></span><strong><sup>29 </sup></strong>Dawidi aca avuga ati: “None nkoze iki? Mbega ntikwari ukwivugira gusa?” <span id="chapter17_verse30"></span><strong><sup>30 </sup></strong>Aca arahindukira ava iruhande yiwe, aja ku wundi muntu maze avuga nka rya jambo rya mbere; abantu na bo bamwishura nka kumwe kwa mbere.</p>
<p id="p123" data-pid="123" class="p123 sb"><span id="chapter17_verse31"></span><strong><sup>31 </sup></strong>Nuko bumva amajambo Dawidi avuga, maze bayavugira imbere ya Sauli. Ku bw’ivyo amutumako. <span id="chapter17_verse32"></span><strong><sup>32 </sup></strong>Maze Dawidi abwira Sauli ati: “Ntihagire umutima w’umuntu n’umwe udendebuka muri we. Umusuku wawe ubwiwe aragenda, arwanye koko uwo Mufilisitiya.” <span id="chapter17_verse33"></span><strong><sup>33 </sup></strong>Mugabo Sauli abwira Dawidi ati: “Ntushobora kuja kuri uwo Mufilisitiya kurwana na we, kuko uri agahungu gusa, na we akaba ari umurwanyi kuva mu buto bwiwe.” <span id="chapter17_verse34"></span><strong><sup>34 </sup></strong>Dawidi yongera kubwira Sauli ati: “Umusuku wawe yacitse umwungere wa se mu mukuku; intambwe iraza, be n’idubu, kimwekimwe cose gitwara intama kiyikuye mu busho. <span id="chapter17_verse35"></span><strong><sup>35 </sup></strong>Nanje ndagikurikira, ndagikubita, nkura nya gitungwa mu kanwa kaco. Kimvumbukiye, ndagicakira ivyanwa maze ndakigarika, ndacica. <span id="chapter17_verse36"></span><strong><sup>36 </sup></strong>Umusuku wawe yarishe nya ntambwe na nya dubu; n’uyo Mufilisitiya atagenyerewe ntabura kuba nka kimwe muri vyo, kuko yacokoye abatonze urugamba b’Imana nzima.” <span id="chapter17_verse37"></span><strong><sup>37 </sup></strong>Maze Dawidi yongerako ati: “Yehova, we yandokoye mu vyara vy’intambwe no mu vyara vy’idubu, ni we aza kundokora mu kuboko kw’uwo Mufilisitiya.” Sauli aca abwira Dawidi ati: “Genda, Yehova ubwiwe abane nawe.”</p>
<p id="p124" data-pid="124" class="p124 sb"><span id="chapter17_verse38"></span><strong><sup>38 </sup></strong>Nuko rero Sauli yambika Dawidi impuzu ziwe yongera ashira inkofero y’umujumpu ku mutwe wiwe, hanyuma amwambika ikoti y’ivyuma. <span id="chapter17_verse39"></span><strong><sup>39 </sup></strong>Maze Dawidi akenyera inkota yiwe hejuru y’impuzu ziwe hanyuma atangura gutambuka mugabo ntiyabishobora, kuko atari amenyereye ivyo <span id="page456" class="pageNum" data-no="456" data-before-text="456"></span>bintu. Amaherezo Dawidi abwira Sauli ati: “Sinshoboye gutambuka muri ibi bintu, kuko ntabimenyereye.” Nuko Dawidi aravyiyambura. <span id="chapter17_verse40"></span><strong><sup>40 </sup></strong>Afata rero inkoni yiwe mu kuboko kwiwe, kandi yitorera mu mwonga amabuye atanu asenye kuruta ayandi maze ayashira mw’isaho yiwe y’abungere yatwaramwo ibintu, mu kuboko kwiwe na ho hakaba hari umugozi wiwe wo guteresha. Atangura rero kwegera wa Mufilisitiya.</p>
<p id="p125" data-pid="125" class="p125 sb"><span id="chapter17_verse41"></span><strong><sup>41 </sup></strong>Nuko nya Mufilisitiya atangura kuza, arushiriza kwegera Dawidi, kandi wa mugabo yatwara inkinzo yagutse yari imbere yiwe. <span id="chapter17_verse42"></span><strong><sup>42 </sup></strong>Uwo Mufilisitiya aravye akabona Dawidi, atangura kumusuzugura kuko yari agahungu, kandi yari inzobe, agasa neza. <span id="chapter17_verse43"></span><strong><sup>43 </sup></strong>Uwo Mufilisitiya rero abwira Dawidi ati: “Mbaye imbwa, aho uza kuri jewe witwaje inkoni?” Nya Mufilisitiya aca ahamagarira akabi kuri Dawidi mu mazima y’imana ziwe. <span id="chapter17_verse44"></span><strong><sup>44 </sup></strong>Nya Mufilisitiya abandanya kubwira Dawidi ati: “Ingo gusa kuri jewe, maze inyama zawe ndazihe ibiguruka vyo mu kirere n’ibikoko vyo mw’ishamba.”</p>
<p id="p126" data-pid="126" class="p126 sb"><span id="chapter17_verse45"></span><strong><sup>45 </sup></strong>Dawidi na we abwira uwo Mufilisitiya ati: “Uje kuri jewe witwaje inkota n’icumu n’ikobero, mugabo jewe nje kuri wewe nitwaje izina rya Yehova nyen’ingabo, Imana y’abatonze urugamba ba Isirayeli, iyo wacokoye. <span id="chapter17_verse46"></span><strong><sup>46 </sup></strong>Uyu musi Yehova aragutanga mu kuboko kwanje, nanje ndakwica ata kabuza, ndagukureko umutwe; kandi imivyimba y’ikambi y’Abafilisitiya uyu musi ndayiha koko ibiguruka vyo mu kirere n’ibikoko vyo kw’isi; kandi abantu bo kw’isi yose bazomenya yuko hariho Imana ya Isirayeli. <span id="chapter17_verse47"></span><strong><sup>47 </sup></strong>Kandi iri shengero ryose riramenya ko Yehova adakirisha inkota canke icumu, kuko urugamba ari urwa Yehova, kandi arabatanga ata kabuza mu kuboko kwacu.”</p>
<p id="p127" data-pid="127" class="p127 sb"><span id="chapter17_verse48"></span><strong><sup>48 </sup></strong>Nya Mufilisitiya arahaguruka, aguma aza, arushiriza kwegereza kugira ahure na Dawidi; nuko Dawidi atangura kunyaruka no kwiruka yerekeza aho batonze urugamba kugira ngo ahure na nya Mufilisitiya. <span id="chapter17_verse49"></span><strong><sup>49 </sup></strong>Maze Dawidi atuma ukuboko mw’isaho yiwe, akurayo ibuye, ariteresha umugozi, ku buryo akubita nya Mufilisitiya mu ruhanga rwiwe maze iryo buye ryinjira mu ruhanga rwiwe, aca agwa hasi yubamye. <span id="chapter17_verse50"></span><strong><sup>50 </sup></strong>Gutyo Dawidi, akoresheje umugozi wo guteresha be n’ibuye, arusha inkomezi uwo Mufilisitiya, agarika nya Mufilisitiya, aramwica; kandi nta nkota yari mu kuboko kwa Dawidi. <span id="chapter17_verse51"></span><strong><sup>51 </sup></strong>Nuko Dawidi abandanya kwiruka, aca ahagarara hejuru y’uwo Mufilisitiya. Maze afata inkota yiwe, ayisokora mu rwubati rwayo aramuhohosha ayimucishije umutwe. Nuko Abafilisitiya babona ko umunyenkomezi wabo yari apfuye, baca barahunga.</p>
<p id="p128" data-pid="128" class="p128 sb"><span id="chapter17_verse52"></span><strong><sup>52 </sup></strong>Abagabo ba Isirayeli n’aba Yuda baca rero barahaguruka, biha akaruru maze bakurikira Abafilisitiya gushika ku mubande no gushika ku marembo ya Ekuroni; kandi abakomeretse ibikomere vyica bo mu Bafilisitiya baguma bagwa mu nzira kuva i Shayarayimu, <span id="page457" class="pageNum" data-no="457" data-before-text="457"></span>gushika i Gati no gushika i Ekuroni. <span id="chapter17_verse53"></span><strong><sup>53 </sup></strong>Hanyuma bene Isirayeli basubira inyuma, bareka gukurikirana bikaze Abafilisitiya maze baja mu vyo gusahura amakambi yabo.</p>
<p id="p129" data-pid="129" class="p129 sb"><span id="chapter17_verse54"></span><strong><sup>54 </sup></strong>Nuko Dawidi afata umutwe wa nya Mufilisitiya, awujana i Yeruzalemu, ibirwanisho vy’uwo Mufilisitiya na vyo abishira mw’ihema ryiwe.</p>
<p id="p130" data-pid="130" class="p130 sb"><span id="chapter17_verse55"></span><strong><sup>55 </sup></strong>Maze rero igihe Sauli yabona Dawidi asohotse guhura na wa Mufilisitiya, yabwiye Abuneri umukuru w’ingabo ati: “Ako gahungu ni kene nde ga Abuneri?” Abuneri na we avuga ati: “Ndahiye ukubaho kwawe mwami, sindabizi namba!” <span id="chapter17_verse56"></span><strong><sup>56 </sup></strong>Umwami avuga rero ati: “Wewe nubaze se w’uwo muhungu uwo ari we.” <span id="chapter17_verse57"></span><strong><sup>57 </sup></strong>Nuko, Dawidi akimara kugaruka avuye kwica wa Mufilisitiya, Abuneri aramufata amujana imbere ya Sauli, afise umutwe wa nya Mufilisitiya mu kuboko. <span id="chapter17_verse58"></span><strong><sup>58 </sup></strong>Sauli amubwira rero ati: “Harya uri mwene nde ga wa gahungu?” Dawidi na we avuga ati: “Umuhungu w’umusuku wawe Yese Umunyabetelehemu.”</p>
<div class="groupFootnote"><aside epub:type="footnote"><div epub:type="footnote" id="footnote23"><p id="p242" data-pid="242"><a href="1001060410-split17.xhtml#footnotesource23">^ <span class="footnoteref">1 Sam. 17:4</span></a> Ni nk’imetero 2 na santimetero 90.</p></div></aside>
</div>
</body>
</html>
