<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">19</a> : <a href="bibleversenav9_19.xhtml">1 - 24</a></p>
<p id="p139" data-pid="139" class="p139 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Amaherezo Sauli abwira Yonatani umuhungu wiwe n’abasuku biwe bose ivyo kwica Dawidi. <span id="chapter19_verse2"></span><strong><sup>2 </sup></strong>Nayo Yonatani umuhungu wa Sauli, yarahimbarwa cane na Dawidi. Yonatani aca rero abwira Dawidi ati: “Sauli dawe ariko arondera kukwicisha. Ubu rero, ndakwinginze uze wiyubare mu gitondo; uze ube ahantu hihishije, ugume winyegeje. <span id="chapter19_verse3"></span><strong><sup>3 </sup></strong>Nanje nzosohoka, mpagarare koko iruhande ya dawe mu gahinga aho uzoba uri, nkuvugire kuri dawe; nzoraba koko ibizoba, kandi sinzobura kubikumenyesha.”</p>
<p id="p140" data-pid="140" class="p140 sb"><span id="chapter19_verse4"></span><strong><sup>4 </sup></strong>Yonatani rero avugira neza Dawidi kuri Sauli se wiwe, amubwira ati: “Umwami ntacumure ku musuku wiwe Dawidi, kuko atagucumuyeko kandi ibikorwa yagukoreye bikaba vyabaye vyiza cane. <span id="chapter19_verse5"></span><strong><sup>5 </sup></strong>Yarashize ubuzima bwiwe mu kaga<span id="footnotesource25"></span><a epub:type="noteref" href="#footnote25">*</a> yica Abafilisitiya, ku buryo Yehova yashikije ubukiriro bukomeye ku bwa Isirayeli yose. Warabibonye maze uranezerwa. Kubera iki none wocumura ku maraso y’intungane mu kwicisha Dawidi ata co azira?” <span id="chapter19_verse6"></span><strong><sup>6 </sup></strong>Nuko Sauli yumvira ijwi rya Yonatani, maze Sauli arahira ati: “Ndahiye ukubaho kwa Yehova, ntazokwicwa.” <span id="chapter19_verse7"></span><strong><sup>7 </sup></strong>Mu nyuma, Yonatani ahamagara Dawidi maze Yonatani amubwira ayo majambo yose. Nuko Yonatani ajana Dawidi kuri Sauli, aguma imbere yiwe nka mbere.</p>
<p id="p141" data-pid="141" class="p141 sb"><span id="chapter19_verse8"></span><strong><sup>8 </sup></strong>Mu nyuma intambara yongera kwaduka; nuko Dawidi arasohoka, arwanya Abafilisitiya, arabasasika, inganda ziratikira bimwe bikomeye, maze barahunga bava imbere yiwe.</p>
<p id="p142" data-pid="142" class="p142 sb"><span id="chapter19_verse9"></span><strong><sup>9 </sup></strong>Nuko rero impwemu mbi ya Yehova iza kuri Sauli yicaye mu nzu yiwe, afise icumu mu kuboko, mu gihe Dawidi yariko avuza umuziki n’ukuboko kwiwe. <span id="chapter19_verse10"></span><strong><sup>10 </sup></strong>Sauli arondera rero gutobekeranya Dawidi n’uruhome akoresheje icumu, mugabo arazibukira ava imbere ya Sauli, ku buryo anega nya cumu mu ruhome. Nuko Dawidi arahunga kugira anyage amagara muri iryo joro. <span id="chapter19_verse11"></span><strong><sup>11 </sup></strong>Mu nyuma Sauli atuma intumwa ku nzu ya Dawidi kugira ngo ziyigumizeko ijisho no kugira ngo amwicishe mu gitondo; mugabo Mikali umugore wiwe abwira Dawidi ati: “Nutahunga muri iri joro, ejo uzoba wishwe.” <span id="chapter19_verse12"></span><strong><sup>12 </sup></strong>Buno nyene Mikali yururutsa Dawidi amucishije mw’idirisha, kugira ngo agende, ahunge, anyage amagara. <span id="chapter19_verse13"></span><strong><sup>13 </sup></strong>Maze Mikali afata igishusho <span id="page460" class="pageNum" data-no="460" data-before-text="460"></span>ca terafimu, agishira ku buriri, hanyuma ashira urusenga rw’ubwoya bw’impene ahaja umutwe wa Dawidi, araheza agipfukisha impuzu.</p>
<p id="p143" data-pid="143" class="p143 sb"><span id="chapter19_verse14"></span><strong><sup>14 </sup></strong>Sauli aca atuma intumwa gufata Dawidi, mugabo Mikali avuga ati: “Ararwaye.” <span id="chapter19_verse15"></span><strong><sup>15 </sup></strong>Sauli atuma rero nya ntumwa kuraba Dawidi, avuga ati: “Mumudugane ari ku buriri bwiwe mumunzanire kugira ngo ndamwicishe.” <span id="chapter19_verse16"></span><strong><sup>16 </sup></strong>Nya ntumwa zinjiye, zisanga ya terafimu ku buriri n’urusenga rw’ubwoya bw’impene ahaja umutwe wiwe. <span id="chapter19_verse17"></span><strong><sup>17 </sup></strong>Sauli aca abwira Mikali ati: “Kubera iki wampenze gutyo, ukarungika umwansi wanje akanyaga amagara?” Mikali na we abwira Sauli ati: “Ni we yanyibwiriye ati: ‘Ndungika! Atari aho na ho ndakwica.’”</p>
<p id="p144" data-pid="144" class="p144 sb"><span id="chapter19_verse18"></span><strong><sup>18 </sup></strong>Nayo Dawidi, arahunga, anyaga amagara maze ashika kwa Samweli i Rama. Atangura rero kumwiganira ivyo Sauli yari yaramugiriye vyose. Nuko we na Samweli baragenda, baba i Nayoti. <span id="chapter19_verse19"></span><strong><sup>19 </sup></strong>Mu nyuma, Sauli amenyeshwa ngo: “Urazi! Dawidi ari i Nayoti i Rama.” <span id="chapter19_verse20"></span><strong><sup>20 </sup></strong>Sauli aca atuma intumwa gufata Dawidi. Zibonye abitereye mu myaka bo mu bahanuzi bariko baravuga ubuhanuzi, na Samweli ahagaze ng’aho mw’ibango ryiwe, abahagarariye, impwemu y’Imana iza kuri izo ntumwa za Sauli, maze zitangura kwifata nk’abahanuzi na zo nyene.</p>
<p id="p145" data-pid="145" class="p145 sb"><span id="chapter19_verse21"></span><strong><sup>21 </sup></strong>Babibwiye Sauli, atuma buno nyene izindi ntumwa, maze zitangura kwifata nk’abahanuzi na zo nyene. Sauli yongera rero gutuma intumwa, umugwi ugira gatatu, zitangura kwifata nk’abahanuzi na zo nyene. <span id="chapter19_verse22"></span><strong><sup>22 </sup></strong>Amaherezo na we nyene aja i Rama. Ashitse kw’itangi rinini riri i Seku, atangura kubaza ati: “Samweli na Dawidi bari hehe?” Na bo bavuga bati: “Hariya i Nayoti i Rama.” <span id="chapter19_verse23"></span><strong><sup>23 </sup></strong>Abandanya kugenda avuye ng’aho aja i Nayoti i Rama, maze impwemu y’Imana iza kuri we, egome, kuri we; akomeza kugenda kandi abandanya kwifata nk’umuhanuzi gushika ashitse i Nayoti i Rama. <span id="chapter19_verse24"></span><strong><sup>24 </sup></strong>Na we nyene yiyambura impuzu maze na we nyene yifata nk’umuhanuzi imbere ya Samweli, arambarara hasi ari gusa uwo murango wose n’iryo joro ryose. Ni co gituma vyahavuye bivugwa ngo: “Mbega na Sauli ari mu bahanuzi?”</p>
<div class="groupFootnote"><aside epub:type="footnote"><div epub:type="footnote" id="footnote25"><p id="p244" data-pid="244"><a href="1001060410-split19.xhtml#footnotesource25">^ <span class="footnoteref">1 Sam. 19:5</span></a> Ijambo ku rindi ni “yatanguye gushira ubuzima bwiwe mu kiganza ciwe.”</p></div></aside>
</div>
</body>
</html>
