<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">20</a> : <a href="bibleversenav9_20.xhtml">1 - 42</a></p>
<p id="p146" data-pid="146" class="p146 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Nuko Dawidi arahunga, ava i Nayoti i Rama. Mugabo araza, avugira imbere ya Yonatani ati: “Nakoze iki? Ikosa ryanje ni irihe, kandi ni igicumuro ikihe nakoze imbere ya so, ko ariko arondera ubuzima bwanje?” <span id="chapter20_verse2"></span><strong><sup>2 </sup></strong>Na we amubwira ati: “Ni ibitokwiyumvirwa! Ntuzopfa. Erega dawe ntazokora ikintu kinini canke gitoyi ngo areke kugihishurira ugutwi kwanje; none dawe yompishira iki ico kintu? Ivyo ntibihora biba.” <span id="chapter20_verse3"></span><strong><sup>3 </sup></strong>Mugabo Dawidi yongerako indahiro ati: “So arazi neza yuko nagize ubutoni mu maso yawe, akaba azovuga rero ati: ‘Yonatani ntabimenye kugira ntababare.’ Ariko mu vy’ukuri, ndahiye ukubaho kwa Yehova n’ukubaho kwawe, hari nk’intambuko imwe gusa hagati yanje n’urupfu!”</p>
<p id="p147" data-pid="147" class="p147 sb"><span id="chapter20_verse4"></span><strong><sup>4 </sup></strong>Yonatani yongera kubwira Dawidi ati: “Ico uvuga cose <span id="page461" class="pageNum" data-no="461" data-before-text="461"></span>ndakikugirira.” <span id="chapter20_verse5"></span><strong><sup>5 </sup></strong>Dawidi aca abwira Yonatani ati: “Ehe, ejo ni imboneko y’ukwezi, kandi vyanka vyakunda mbwirizwa kuba nicaranye n’umwami mu gihe co gufungura; uze undungike ninyegeze mu gahinga gushika ku musi ugira gatatu ku mugoroba. <span id="chapter20_verse6"></span><strong><sup>6 </sup></strong>So niyaramuka abonye ko ntahari, uzoce uvuga uti: ‘Dawidi yaransavye ashimitse uruhusha rwo gukubitira i Betelehemu igisagara ciwe, kuko ng’aho hari ikimazi ca buri mwaka ku bw’umuryango wose.’ <span id="chapter20_verse7"></span><strong><sup>7 </sup></strong>Niyavuga ati: ‘Ni vyiza!’, ivyo bizoba bisobanura amahoro ku musuku wawe. Mugabo niyaramuka ashavuye, uzoce umenya ko yiyemeje gukora ikibi. <span id="chapter20_verse8"></span><strong><sup>8 </sup></strong>Uze ugirire ubuntu bwuzuye urukundo umusuku wawe, kuko umusuku wawe wamwinjije hamwe nawe mw’isezerano rya Yehova. Mugabo nimba hari ikosa muri jewe, nunyiyicire; nakare kubera iki wonshira so wawe?”</p>
<p id="p148" data-pid="148" class="p148 sb"><span id="chapter20_verse9"></span><strong><sup>9 </sup></strong>Yonatani na we avuga ati: “Ivyo ni ibitokwiyumvirwa ku bijanye nawe! Mugabo ninaramuka menye yuko dawe yiyemeje kukugirira nabi, mbega sinzobikumenyesha?” <span id="chapter20_verse10"></span><strong><sup>10 </sup></strong>Maze Dawidi abwira Yonatani ati: “Ni nde azomenyesha nimba so wawe azokwishurana ugukara?” <span id="chapter20_verse11"></span><strong><sup>11 </sup></strong>Yonatani na we abwira Dawidi ati: “Nuze gusa dusohoke tuje mu gahinga.” Nuko bompi barasohoka, baja mu gahinga. <span id="chapter20_verse12"></span><strong><sup>12 </sup></strong>Maze Yonatani yongera kubwira Dawidi ati: “Yehova Imana ya Isirayeli abe icabona yuko nzocaca dawe ejo nk’aya mango, canke ku musi ugira gatatu; niyaba afitiye Dawidi agatima keza, mbega sinzoca ngutumako uwo kubihishurira ugutwi kwawe? <span id="chapter20_verse13"></span><strong><sup>13 </sup></strong>Hamwe vyoboneka ko ari vyiza kuri dawe kugukorera ikibi sindabihishurire koko ugutwi kwawe ngo nkurekure wigire amahoro vy’ukuri, Yehova agirire gutyo Yonatani, mbere n’ibirenze ivyo. Yehova abane nawe, nk’uko nyene yabanye na dawe. <span id="chapter20_verse14"></span><strong><sup>14 </sup></strong>None ninaba nkiriho, ntuzongirira ubuntu bwuzuye urukundo nk’ubwa Yehova, kugira simpfe? <span id="chapter20_verse15"></span><strong><sup>15 </sup></strong>Eka ntuzokuraho ubuntu bwuzuye urukundo bwawe, kugira bubane n’urugo rwanje gushika igihe kitagira urugero. Eka mbere naho Yehova azokuraho abansi ba Dawidi, umwe wese akamukura ku butaka, <span id="chapter20_verse16"></span><strong><sup>16 </sup></strong>izina rya Yonatani ntirizokurwa ku nzu ya Dawidi. Kandi Yehova ntazobura kubibaza mu kuboko kw’abansi ba Dawidi.” <span id="chapter20_verse17"></span><strong><sup>17 </sup></strong>Nuko Yonatani yongera kurahira Dawidi kubera urukundo yamukunda; kuko yamukunda nk’uko yikunda.</p>
<p id="p149" data-pid="149" class="p149 sb"><span id="chapter20_verse18"></span><strong><sup>18 </sup></strong>Maze Yonatani abandanya kumubwira ati: “Ejo ni imboneko y’ukwezi; bazobona koko yuko atari ho uri, kuko icicaro cawe kizoba kigaragara. <span id="chapter20_verse19"></span><strong><sup>19 </sup></strong>Kandi ku musi ugira gatatu ntibizobura kuboneka cane ko atari ho uri; uzoze hamwe wari wihishije ku musi w’ibikorwa, ugume ng’aha hafi y’iri buye. <span id="chapter20_verse20"></span><strong><sup>20 </sup></strong>Nayo jewe, nzorasa imyampi itatu ku ruhande rumwe rwaryo, kugira ndayirungike aho ngomba, ku co nzoba ntumberejeko. <span id="chapter20_verse21"></span><strong><sup>21 </sup></strong>Kandi ehe, nzotuma umusuku nti: ‘Genda urondere irya myampi.’ Ninabwira nya musuku ntomora, nti: ‘Ehe, imyampi iri <span id="page462" class="pageNum" data-no="462" data-before-text="462"></span>hino yawe, yitore,’ uzoce uza, kuko bizoba bisobanura amahoro kuri wewe kandi nta ngorane izoba ihari, ndahiye ukubaho kwa Yehova. <span id="chapter20_verse22"></span><strong><sup>22 </sup></strong>Mugabo ninabwira uwo muhungu nti: ‘Ehe, imyampi iri hirya yawe,’ uzoce ugenda, kuko Yehova azoba akurungitse. <span id="chapter20_verse23"></span><strong><sup>23 </sup></strong>Nayo ku bijanye n’ijambo tuvuganye, jewe nawe, emwe, Yehova abe hagati yanje nawe gushika igihe kitagira urugero.”</p>
<p id="p150" data-pid="150" class="p150 sb"><span id="chapter20_verse24"></span><strong><sup>24 </sup></strong>Nuko Dawidi yihisha mu gahinga. Hanyuma haba imboneko y’ukwezi, maze umwami afata icicaro ciwe mu gihe c’imfungurwa kugira ngo afungure. <span id="chapter20_verse25"></span><strong><sup>25 </sup></strong>Umwami yari yicaye mu cicaro ciwe nko mu bindi bihe, mu cicaro cari iruhande y’uruhome; Yonatani yarabana na we, Abuneri na we akaba yari yicaye iruhande ya Sauli, mugabo ikibanza ca Dawidi caragaragara. <span id="chapter20_verse26"></span><strong><sup>26 </sup></strong>Sauli ntiyagira ikintu na kimwe avuga uwo musi, kuko yibwira ati: “Hari ikintu cabaye ku buryo ahumanye, kuko atahumanuwe.” <span id="chapter20_verse27"></span><strong><sup>27 </sup></strong>Nuko umusi ukurikira imboneko y’ukwezi, umusi ugira kabiri, ikibanza ca Dawidi kiguma kigaragara. Sauli aca abwira Yonatani umuhungu wiwe ati: “Kubera iki mwene Yese ataje ku mfungurwa ejo canke uno musi?” <span id="chapter20_verse28"></span><strong><sup>28 </sup></strong>Maze Yonatani yishura Sauli ati: “Dawidi yaransavye ashimitse uruhusha rwo kuja i Betelehemu. <span id="chapter20_verse29"></span><strong><sup>29 </sup></strong>Yavuze ati: ‘Ndakwinginze undungike kuko dufise ikimazi c’umuryango mu gisagara; mwene wacu bwite ni we yantegetse. None rero, nimba ngize ubutoni mu maso yawe, ndakwinginze ureke njeyo mu mpisho, kugira ngo mbone bene wacu.’ Ni co catumye ataza ku meza y’umwami.” <span id="chapter20_verse30"></span><strong><sup>30 </sup></strong>Ishavu rya Sauli rica rirurumbira Yonatani maze amubwira ati: “Wa muhungu w’umusukukazi w’umugarariji we, mbega sinzi neza yuko uriko uratora mwene Yese kugira ngo wimaramaze ubwawe no kugira ngo umaramaze ibihimba vy’akabanga vya nyoko? <span id="chapter20_verse31"></span><strong><sup>31 </sup></strong>Kuko imisi yose mwene Yese azoba akiri muzima ku butaka, wewe n’ingoma yawe ntimuzoshimangirwa. None rero tuma bamundonderere, kuko abwirizwa gupfa.”</p>
<p id="p151" data-pid="151" class="p151 sb"><span id="chapter20_verse32"></span><strong><sup>32 </sup></strong>Ariko Yonatani yishura Sauli se wiwe ati: “Kubera iki yokwicwa? Yakoze iki?” <span id="chapter20_verse33"></span><strong><sup>33 </sup></strong>Sauli aca araririza icumu kuri we kugira ngo amwice; gutyo Yonatani amenya ko se wiwe yari yiyemeje kwica Dawidi. <span id="chapter20_verse34"></span><strong><sup>34 </sup></strong>Buno nyene Yonatani arahaguruka ava ku meza yarunguriye n’ishavu, ntiyarya umukate ku musi ugira kabiri inyuma y’imboneko y’ukwezi, kuko yari yababajwe ku bijanye na Dawidi, kubera yuko se wiwe yari yamutetereje.</p>
<p id="p152" data-pid="152" class="p152 sb"><span id="chapter20_verse35"></span><strong><sup>35 </sup></strong>Nuko mu gitondo, Yonatani arasohoka aja mu gahinga, ha hantu yari yumvikanye na Dawidi, kandi yari kumwe n’umusuku w’umukangara. <span id="chapter20_verse36"></span><strong><sup>36 </sup></strong>Abwira rero nya musuku wiwe ati: “Ndakwinginze wiruke, utore imyampi ngira ndase.” Nya musuku ariruka, maze Yonatani ubwiwe arasa umwampi ku buryo umurengana. <span id="chapter20_verse37"></span><strong><sup>37 </sup></strong>Uwo musuku ashitse ahantu hari nya mwampi Yonatani yari arashe, Yonatani atangura gusemerera ari inyuma ya nya musuku ati: “Mbega umwampi nturi hirya yawe?” <span id="page463" class="pageNum" data-no="463" data-before-text="463"></span><span id="chapter20_verse38"></span><strong><sup>38 </sup></strong>Yonatani abandanya gusemerera ari inyuma y’uwo musuku ati: “Ihute! Gira ningoga! Ntuhagarare!” Nuko uwo musuku wa Yonatani aja gutora nya myampi maze agaruka kuri shebuja. <span id="chapter20_verse39"></span><strong><sup>39 </sup></strong>Ariko nya musuku ntiyari azi ikintu na kimwe; Yonatani na Dawidi ni bo gusa bari bazi ivy’ico kintu. <span id="chapter20_verse40"></span><strong><sup>40 </sup></strong>Inyuma y’ivyo, Yonatani aha ibirwanisho vyiwe uwo musuku wiwe maze amubwira ati: “Genda, bitware mu gisagara.”</p>
<p id="p153" data-pid="153" class="p153 sb"><span id="chapter20_verse41"></span><strong><sup>41 </sup></strong>Nya musuku aragenda. Nayo Dawidi, ahaguruka avuye hafi y’aho, mu bumanuko. Maze yubarara hasi, yunama incuro zitatu; nuko batangura gusomana no kuririranira, gushika Dawidi arize kumurusha. <span id="chapter20_verse42"></span><strong><sup>42 </sup></strong>Yonatani abandanya kubwira Dawidi ati: “Genda amahoro, kuko twempi twarahiye mw’izina rya Yehova duti: ‘Yehova ubwiwe abe hagati yanje nawe no hagati y’uruvyaro rwanje n’uruvyaro rwawe gushika igihe kitagira urugero.’”</p>
<p id="p154" data-pid="154" class="p154 sb">Nuko Dawidi arahaguruka aragenda, Yonatani na we asubira mu gisagara.</p>
</body>
</html>
