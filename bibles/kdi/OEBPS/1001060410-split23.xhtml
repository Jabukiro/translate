<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 23</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">23</a> : <a href="bibleversenav9_23.xhtml">1 - 29</a></p>
<p id="p168" data-pid="168" class="p168 sb"><span id="chapter23"></span><span id="chapter23_verse1"></span><span class="w_ch"><strong>23 </strong></span>Mu nyuma baza kumenyesha Dawidi bati: “Ehe Abafilisitiya bariko barwanya Keyila, kandi bariko barasahura ibiri ku mbuga z’ikubitiro.” <span id="chapter23_verse2"></span><strong><sup>2 </sup></strong>Nuko Dawidi asiguza Yehova, ati: <span id="page466" class="pageNum" data-no="466" data-before-text="466"></span>“Ngende nice abo Bafilisitiya?” Yehova na we abwira Dawidi ati: “Genda wice Abafilisitiya maze ukize Keyila.” <span id="chapter23_verse3"></span><strong><sup>3 </sup></strong>Ingabo za Dawidi zica zimubwira ziti: “Ehe dutinya turi ng’aha muri Yuda, hari akantu nitwaja i Keyila kurwanya Abafilisitiya batonze urugamba!” <span id="chapter23_verse4"></span><strong><sup>4 </sup></strong>Nuko Dawidi yongera kandi gusiguza Yehova. Yehova rero amwishura ati: “Haguruka, umanuke i Keyila, kuko ntanze Abafilisitiya mu kuboko kwawe.” <span id="chapter23_verse5"></span><strong><sup>5 </sup></strong>Dawidi ajana rero n’ingabo ziwe i Keyila, arwana n’Abafilisitiya maze atwara ibitungwa vyabo, mugabo bobo arabasasika bimwe bikomeye; Dawidi aba umukiza w’ababa i Keyila.</p>
<p id="p169" data-pid="169" class="p169 sb"><span id="chapter23_verse6"></span><strong><sup>6 </sup></strong>Kandi igihe Abiyatari mwene Ahimeleki yahungira kuri Dawidi i Keyila, yamanukanye efodi mu kuboko. <span id="chapter23_verse7"></span><strong><sup>7 </sup></strong>Mu nyuma Sauli amenyeshwa ngo: “Dawidi yaje i Keyila.” Maze Sauli avuga ati: “Imana yamugurishije mu kuboko kwanje, kuko yiyugaranye mu kwinjira mu gisagara gifise imiryango n’igihindizo.” <span id="chapter23_verse8"></span><strong><sup>8 </sup></strong>Sauli ahamagaza rero abantu bose mu ntambara, kugira bamanuke i Keyila, ngo bugarize Dawidi n’abantu biwe. <span id="chapter23_verse9"></span><strong><sup>9 </sup></strong>Nuko Dawidi amenya yuko Sauli yariko ategura kumukorera ikibi. Ku bw’ivyo abwira Abiyatari umuherezi ati: “Egeza hafi efodi.” <span id="chapter23_verse10"></span><strong><sup>10 </sup></strong>Dawidi abandanya kuvuga ati: “Ewe Yehova Mana ya Isirayeli, umusavyi wawe yumvise neza yuko Sauli ariko arondera kuza i Keyila guhonya igisagara kubera jewe. <span id="chapter23_verse11"></span><strong><sup>11 </sup></strong>Mbega bene amatongo b’i Keyila bazontanga mu kuboko kwiwe? Mbega Sauli azomanuka, nk’uko umusavyi wawe yavyumvise? Ewe Yehova Mana ya Isirayeli, ndakwinginze ubimenyeshe umusavyi wawe.” Yehova aca avuga ati: “Azomanuka.” <span id="chapter23_verse12"></span><strong><sup>12 </sup></strong>Dawidi abandanya kuvuga ati: “None bene amatongo b’i Keyila bazontanga, jewe n’abantu banje, mu kuboko kwa Sauli?” Yehova na we avuga ati: “Bazogutanga.”</p>
<p id="p170" data-pid="170" class="p170 sb"><span id="chapter23_verse13"></span><strong><sup>13 </sup></strong>Dawidi aca ahagurukana n’abantu biwe, abagabo nk’amajana atandatu, barasohoka bava i Keyila maze babandanya kugendagenda aho bashobora kugendagenda hose. Sauli amenyeshwa yuko Dawidi yari yahunze akava i Keyila, gutyo aheba gusohoka. <span id="chapter23_verse14"></span><strong><sup>14 </sup></strong>Nuko Dawidi aba mu gahinga mu bibanza bigoye gushikamwo, aguma aba mu karere k’imisozi, mu gahinga ka Zifu. Sauli yaguma amurondera, mugabo Imana ntiyamutanga mu kuboko kwiwe. <span id="chapter23_verse15"></span><strong><sup>15 </sup></strong>Dawidi abandanya gutinya, kuko Sauli yari yasohotse kumurondera mu gihe Dawidi yari mu gahinga ka Zifu i Horeshi.</p>
<p id="p171" data-pid="171" class="p171 sb"><span id="chapter23_verse16"></span><strong><sup>16 </sup></strong>Yonatani mwene Sauli arahaguruka, aja iyo Dawidi ari i Horeshi, kugira ngo akomeze ukuboko kwiwe mu vyerekeye Imana. <span id="chapter23_verse17"></span><strong><sup>17 </sup></strong>Hanyuma amubwira ati: “Ntutinye; kuko ukuboko kwa Sauli dawe kutazokuronka, kandi wewe ubwawe uzoba umwami wa Isirayeli, nanje ubwanje nzoba uwa kabiri kuri wewe; na Sauli dawe ivyo arabizi.” <span id="chapter23_verse18"></span><strong><sup>18 </sup></strong>Maze abo babiri bapfundika isezerano imbere ya Yehova; nuko Dawidi abandanya kuba i Horeshi, Yonatani na we aja iwe.</p>
<p id="p172" data-pid="172" class="p172 sb"><span id="page467" class="pageNum" data-no="467" data-before-text="467"></span><span id="chapter23_verse19"></span><strong><sup>19 </sup></strong>Mu nyuma abagabo b’i Zifu baduga kwa Sauli i Gibeya, bavuga bati: “Mbega Dawidi ntiyihishije hafi yacu mu bibanza bigoye gushikamwo, i Horeshi, ku murambi wa Hakila, uwuri ku ruhande rw’iburyo rwa Yeshimoni? <span id="chapter23_verse20"></span><strong><sup>20 </sup></strong>Ubu rero, ewe mwami, nk’uko umutima wawe uhahamiye kumanuka, numanuke, natwe tuzomutanga mu kuboko kw’umwami.” <span id="chapter23_verse21"></span><strong><sup>21 </sup></strong>Sauli aca avuga ati: “Muragahezagirwa na Yehova, kuko mwangiriye impuhwe. <span id="chapter23_verse22"></span><strong><sup>22 </sup></strong>Ndabinginze mugende, mushishikare kandi gato, musuzume murabe aho ikibanza ciwe kiri, aho ashinga ikirenge​—⁠uwamubonye ng’aho wese⁠—​kuko bambwiye ko ari umunyarwenge koko. <span id="chapter23_verse23"></span><strong><sup>23 </sup></strong>Murabe mwongere musuzume neza ku bijanye n’ahantu ho kwinyegeza hose yinyegeza; hanyuma muze, mugaruke aho ndi muzanye ikimenyamenya, nanje nzojana namwe; niyaba ari mu gihugu, nzomurondera rero nitonze mu bihumbi vyose vya Yuda.”</p>
<p id="p173" data-pid="173" class="p173 sb"><span id="chapter23_verse24"></span><strong><sup>24 </sup></strong>Nuko barahaguruka, baja i Zifu bitangiye imbere Sauli, mu gihe Dawidi n’abantu biwe bari mu gahinga ka Mawoni muri Araba, mu bumanuko bwa Yeshimoni. <span id="chapter23_verse25"></span><strong><sup>25 </sup></strong>Mu nyuma Sauli azanana n’abantu biwe kumurondera. Babimenyesheje Dawidi, aca amanuka ku rutare maze abandanya kuba mu gahinga ka Mawoni. Sauli avyumvise, yoma inyuma Dawidi muri ako gahinga ka Mawoni. <span id="chapter23_verse26"></span><strong><sup>26 </sup></strong>Amaherezo Sauli ashika hakuno y’umusozi, Dawidi n’abantu biwe na bo bari hakurya y’uwo musozi. Nuko Dawidi yihutira kugenda kubera Sauli; ico gihe Sauli n’abantu biwe bariko basugereza Dawidi n’abantu biwe ngo babacakire. <span id="chapter23_verse27"></span><strong><sup>27 </sup></strong>Mugabo haza intumwa kuri Sauli, ivuga iti: “Niwihutire kugenda, kuko Abafilisitiya bagavye igitero mu gihugu!” <span id="chapter23_verse28"></span><strong><sup>28 </sup></strong>Sauli aca arahindukira areka kwoma inyuma Dawidi, maze aja guhura n’Abafilisitiya. Ni co catumye bita aho hantu Urutare rw’Ukwigabura.</p>
<p id="p174" data-pid="174" class="p174 sb"><span id="chapter23_verse29"></span><strong><sup>29 </sup></strong>Maze Dawidi araduga avuye ng’aho, aja kuba mu bibanza bigoye gushikamwo i Eni-gedi.</p>
</body>
</html>
