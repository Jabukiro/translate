<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 25</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">25</a> : <a href="bibleversenav9_25.xhtml">1 - 44</a></p>
<p id="p179" data-pid="179" class="p179 sb"><span id="chapter25"></span><span id="chapter25_verse1"></span><span class="w_ch"><strong>25 </strong></span>Mu nyuma Samweli arapfa; Isirayeli yose ikoranira hamwe, iramuborogera hanyuma imuhamba hafi y’inzu yiwe i Rama. Maze Dawidi arahaguruka, amanuka mu gahinga ka Parani.</p>
<p id="p180" data-pid="180" class="p180 sb"><span id="chapter25_verse2"></span><strong><sup>2 </sup></strong>Kandi hari umugabo i Mawoni, akaba yarangurira igikorwa ciwe i Karumeli. Uwo mugabo yari ahambaye cane: yari afise intama ibihumbi bitatu n’impene igihumbi; yakora ivyo gukemura intama ziwe i Karumeli. <span id="chapter25_verse3"></span><strong><sup>3 </sup></strong>Uwo mugabo yitwa Nabali, umugore wiwe na we akitwa Abigayili. Uwo mugore yariyubara cane akaba kandi yari mwiza ku mubiri, ariko uwo mugabo yari inkazi kandi akaba mubi mu ngeso ziwe; yari Umukalebu. <span id="chapter25_verse4"></span><strong><sup>4 </sup></strong>Maze Dawidi yumva ari mu gahinga yuko Nabali yariko akemura intama ziwe. <span id="chapter25_verse5"></span><strong><sup>5 </sup></strong>Dawidi atuma rero imisore cumi, ayibwira ati: “Duge i Karumeli, mushike aho Nabali ari maze mumubaze mw’izina ryanje uko amerewe. <span id="chapter25_verse6"></span><strong><sup>6 </sup></strong>Mubwire uwo mwene wacu muti: ‘Umererwe neza, n’urugo rwawe nyene rumererwe neza, n’ivyo ufise vyose bimererwe neza. <span id="chapter25_verse7"></span><strong><sup>7 </sup></strong>Ubu rero, narumvise yuko ufise abakemuzi. Kandi abungere bawe barabaye kumwe natwe. Ntitwabasindiye, kandi nta kintu na kimwe cabo cabuze imisi yose bari i Karumeli. <span id="chapter25_verse8"></span><strong><sup>8 </sup></strong>Baza imisore yawe, na yo irakubwira, kugira ngo imisore yanje igire ubutoni mu maso yawe, kuko tuje ku musi mwiza. Ndakwinginze uhe abasuku bawe n’umuhungu wawe Dawidi ico ukuboko kwawe kworonka cose.’”</p>
<p id="p181" data-pid="181" class="p181 sb"><span id="chapter25_verse9"></span><strong><sup>9 </sup></strong>Nuko imisore ya Dawidi iraza, ibwira Nabali nk’uko ayo majambo yose ari, mw’izina rya Dawidi, iraheza irarindira. <span id="chapter25_verse10"></span><strong><sup>10 </sup></strong>Mugabo Nabali yishura abasuku ba Dawidi ati: “Dawidi ni nde, kandi mwene Yese ni nde? Erega muri iyi misi abasuku batoroka, umwe wese avuye imbere ya shebuja, basigaye ari benshi. <span id="chapter25_verse11"></span><strong><sup>11 </sup></strong>None mfate umukate wanje, n’amazi yanje, n’inyama zanje zibazwe nabagiye abakemuzi banje, ndabihe abagabo ntazi n’iyo bava?”</p>
<p id="p182" data-pid="182" class="p182 sb"><span id="chapter25_verse12"></span><strong><sup>12 </sup></strong>Nuko iyo misore ya Dawidi irahindukira, ifata inzira, isubira inyuma, iza kubimwiganira nk’uko ayo majambo yose ari. <span id="chapter25_verse13"></span><strong><sup>13 </sup></strong>Buno nyene Dawidi abwira abantu biwe ati: “Nimukenyere umwe wese inkota yiwe!” Nuko barakenyera umwe wese inkota yiwe, na Dawidi nyene akenyera inkota yiwe; hanyuma batangura kuduga bakurikiye Dawidi, abagabo nk’amajana ane, ariko amajana abiri baguma bicaye iruhande y’imizigo.</p>
<p id="p183" data-pid="183" class="p183 sb"><span id="chapter25_verse14"></span><strong><sup>14 </sup></strong>Muri ico gihe, umwe muri nya misore amenyesha Abigayili umugore wa Nabali ati: “Urazi! Dawidi yatumye intumwa zivuye mu gahinga kugira ngo yipfurize ineza databuja, mugabo uno azitera imirarwe. <span id="chapter25_verse15"></span><strong><sup>15 </sup></strong>Kandi abo bagabo baratubereye abantu beza cane; ntibadusindiye, kandi nta kintu na kimwe twabuze imisi yose twagendagendanye na bo, igihe twari mu gahinga. <span id="page470" class="pageNum" data-no="470" data-before-text="470"></span><span id="chapter25_verse16"></span><strong><sup>16 </sup></strong>Batubereye uruhome irya n’ino mw’ijoro no ku murango, imisi yose twari kumwe na bo, turagiye umukuku. <span id="chapter25_verse17"></span><strong><sup>17 </sup></strong>Ubu rero, umenye wongere urabe ico uri bukore, kuko hafashwe ingingo yo gushitsa ivyago kuri databuja no ku nzu yiwe yose, kubera yuko ari umuntu w’imburakimazi rwose ku buryo ata wogira ico amubwira.”</p>
<p id="p184" data-pid="184" class="p184 sb"><span id="chapter25_verse18"></span><strong><sup>18 </sup></strong>Abigayili aca arihuta, afata imikate amajana abiri be n’imibindi mininiminini ibiri y’umuvinyu n’intama zitanu ziteguwe, n’ingero za seya<span id="footnotesource28"></span><a epub:type="noteref" href="#footnote28">*</a> zitanu z’intete zikaranze n’udutsima ijana tw’inzabibu zumye n’udutsima amajana abiri tw’insukoni zafyonzwe zikegerana, abishira ku ndogobwa. <span id="chapter25_verse19"></span><strong><sup>19 </sup></strong>Maze abwira imisore yiwe ati: “Nimunyitangire imbere. Ehe ndaje inyuma yanyu.” Mugabo ntiyagira ikintu na kimwe abwira umugabo wiwe Nabali.</p>
<p id="p185" data-pid="185" class="p185 sb"><span id="chapter25_verse20"></span><strong><sup>20 </sup></strong>Mu gihe yariko aramanuka umusozi mu mpisho ari ku ndogobwa, erega, ehe Dawidi n’abantu biwe bariko baramanuka baza guhura na we. Nuko ahura na bo. <span id="chapter25_verse21"></span><strong><sup>21 </sup></strong>Nayo Dawidi, yari yavuze ati: “Narindiye ubusa koko ikintu cose c’uwo mugabo mu gahinga ntihagira ikintu na kimwe mu vyiwe vyose kibura, yamara iciza akinyishuye ikibi. <span id="chapter25_verse22"></span><strong><sup>22 </sup></strong>Imana igirire gutyo abansi ba Dawidi, mbere n’ibirenze ivyo, ninareka ngo buce hari n’umwe asigaye mu bantu biwe bose b’igitsina-gabo<span id="footnotesource29"></span><a epub:type="noteref" href="#footnote29">*</a>.”</p>
<p id="p186" data-pid="186" class="p186 sb"><span id="chapter25_verse23"></span><strong><sup>23 </sup></strong>Abigayili abonye Dawidi, aca yihutira kwururuka indogobwa maze agwa yubamye imbere ya Dawidi, arunama ashika hasi. <span id="chapter25_verse24"></span><strong><sup>24 </sup></strong>Hanyuma agwa ku birenge vyiwe maze avuga ati: “Ikosa niribe kuri jewe mukama wanje; ndakwinginze umushumbakazi wawe avugire mu matwi yawe, maze wumvirize amajambo y’umushumbakazi wawe. <span id="chapter25_verse25"></span><strong><sup>25 </sup></strong>Ndakwinginze, umukama wanje ntashire umutima kuri uwo mugabo w’imburakimazi Nabali, kuko nk’uko izina ryiwe riri, ari ko ari. Nabali<span id="footnotesource30"></span><a epub:type="noteref" href="#footnote30">*</a> ni ryo zina ryiwe, nta bwenge agira. Nayo jewe umushumbakazi wawe, sinabonye imisore y’umukama wanje watumye. <span id="chapter25_verse26"></span><strong><sup>26 </sup></strong>Ubu rero mukama wanje, ndahiye ukubaho kwa Yehova be n’ukubaho kwawe, Yehova yakubujije kwinjira mu vy’ukwagirwa n’amaraso no gutuma ukuboko kwawe bwite gushitsa ubukiriro bwawe. Ubu rero, abansi bawe be n’abarondera kugirira nabi umukama wanje barakaba nka Nabali. <span id="chapter25_verse27"></span><strong><sup>27 </sup></strong>Ubu rero, ku bijanye n’iyi ngabirano y’umuhezagiro umusukukazi wawe azaniye umukama wanje, ihabwe imisore igendera mu ntambuko z’umukama wanje. <span id="chapter25_verse28"></span><strong><sup>28 </sup></strong>Ndakwinginze uharire ukugabitanya kw’umushumbakazi wawe, kuko Yehova azotuma ata kabuza inzu y’umukama wanje iramba, kubera yuko intambara za Yehova ari zo umukama wanje arwana; nayo ububi, ntibuzosangwa muri wewe mu misi <span id="page471" class="pageNum" data-no="471" data-before-text="471"></span>yawe yose. <span id="chapter25_verse29"></span><strong><sup>29 </sup></strong>Umuntu niyahaguruka kugira agukurikirane no kugira arondere ubuzima bwawe, ubuzima bw’umukama wanje buzoba koko butekeye mw’isaho y’ubuzima iri kumwe na Yehova Imana yawe; mugabo ubuzima bw’abansi bawe azobutera nk’ubuvuye ahafukuye h’umugozi wo guteresha. <span id="chapter25_verse30"></span><strong><sup>30 </sup></strong>Kandi kubera ko Yehova azogirira umukama wanje ineza ikwerekeye, nk’uko ivyo yavuze vyose biri, ntazobura kukugira indongozi ya Isirayeli. <span id="chapter25_verse31"></span><strong><sup>31 </sup></strong>Kandi ivyo ntibitume uhungabana canke ngo bibere igitsitaza umutima w’umukama wanje, mu gusesa amaraso ata mvo no mu gutuma ukuboko kw’umukama wanje gushitsa ubukiriro bwiwe. Yehova ntazobura kugirira ineza umukama wanje, nawe uze wibuke umushumbakazi wawe.”</p>
<p id="p187" data-pid="187" class="p187 sb"><span id="chapter25_verse32"></span><strong><sup>32 </sup></strong>Dawidi aca abwira Abigayili ati: “Hahezagirwe Yehova Imana ya Isirayeli, we yakurungitse uyu musi guhura nanje! <span id="chapter25_verse33"></span><strong><sup>33 </sup></strong>Kandi hahezagirwe ukwiyumvira neza kwawe, nawe uhezagirwe, wewe wambujije uyu musi gukora amaraso no gutuma ukuboko kwanje bwite gushitsa ubukiriro bwanje. <span id="chapter25_verse34"></span><strong><sup>34 </sup></strong>Ariko ndahiye ukubaho kwa Yehova Imana ya Isirayeli, we yambujije kukugirira nabi, iyo utihutira kuza kunsanganira, emwe, bwari guca kuri Nabali hadasigaye umuntu n’umwe w’igitsina-gabo.” <span id="chapter25_verse35"></span><strong><sup>35 </sup></strong>Nuko Dawidi yakira mu kuboko kwa Abigayili ivyo yari amuzaniye, amubwira ati: “Niwidugire ku nzu yawe amahoro. Raba, ndumvirije ijwi ryawe, nkwemereye ico usavye.”</p>
<p id="p188" data-pid="188" class="p188 sb"><span id="chapter25_verse36"></span><strong><sup>36 </sup></strong>Mu nyuma Abigayili ashika aho Nabali ari, asanga ateretse inzimano mu nzu yiwe, inzimano imeze nk’iy’umwami; umutima wa Nabali wari uryohewe, kandi yari yaborewe araherezako; Abigayili ntiyagira ikintu amubwira, ari gito canke kinini, gushika bukeye. <span id="chapter25_verse37"></span><strong><sup>37 </sup></strong>Nuko mu gitondo, umuvinyu umaze kuva kuri Nabali, umugore wiwe atangura kumwiganira ivyo bintu. Maze umutima wiwe umupfiramwo, na we ubwiwe acika nk’ibuye. <span id="chapter25_verse38"></span><strong><sup>38 </sup></strong>Inyuma y’ivyo, hahera nk’imisi cumi maze Yehova akubita Nabali, arapfa.</p>
<p id="p189" data-pid="189" class="p189 sb"><span id="chapter25_verse39"></span><strong><sup>39 </sup></strong>Dawidi yumva ko Nabali yari yapfuye; avuga rero ati: “Hahezagirwe Yehova, we yifatiye mu minwe urubanza rw’iceyi nasizwe akankura mu kuboko kwa Nabali kandi akarinda umusavyi wiwe ububi; ububi bwa Nabali Yehova yabusubije ku mutwe wiwe!” Nuko Dawidi atuma kubaza Abigayili ko yomutwara akamubera umugore. <span id="chapter25_verse40"></span><strong><sup>40 </sup></strong>Abasuku ba Dawidi baza rero kuri Abigayili i Karumeli maze bamubwira bati: “Dawidi ubwiwe adutumye kuri wewe, ngo agutware umubere umugore.” <span id="chapter25_verse41"></span><strong><sup>41 </sup></strong>Buno nyene arahaguruka maze arunama mu maso hiwe hashika hasi, hanyuma avuga ati: “Ehe umushumbakazi wawe ameze nk’umusukukazi wo kwoza ibirenge vy’abasuku b’umukama wanje.” <span id="chapter25_verse42"></span><strong><sup>42 </sup></strong>Maze Abigayili yihutira guhaguruka, hanyuma yurira ku ndogobwa, incoreke ziwe zitanu zikaba zariko zigendera inyuma yiwe; ajana rero n’intumwa za Dawidi, araheza aba umugore wiwe.</p>
<p id="p190" data-pid="190" class="p190 sb"><span id="page472" class="pageNum" data-no="472" data-before-text="472"></span><span id="chapter25_verse43"></span><strong><sup>43 </sup></strong>Dawidi yari yaratwaye kandi Ahinowamu w’i Yezireyeli; bano, egome, uko ari babiri, baba abagore biwe.</p>
<p id="p191" data-pid="191" class="p191 sb"><span id="chapter25_verse44"></span><strong><sup>44 </sup></strong>Kandi Mikali umukobwa wa Sauli, umugore wa Dawidi, Sauli yari yamuhaye Paliti mwene Layishi, uwamuka i Galimu.</p>
<div class="groupFootnote"><aside epub:type="footnote"><div epub:type="footnote" id="footnote28"><p id="p247" data-pid="247"><a href="1001060410-split25.xhtml#footnotesource28">^ <span class="footnoteref">1 Sam. 25:18</span></a> Seya yangana n’amalitiro 7,33.</p></div></aside>
<aside epub:type="footnote"><div epub:type="footnote" id="footnote29"><p id="p248" data-pid="248"><a href="1001060410-split25.xhtml#footnotesource29">^ <span class="footnoteref">1 Sam. 25:22</span></a> Ijambo ku rindi ni “yihagarika ku ruhome.” Iyo ni imvugo y’igiheburayo yerekeza ku bantu b’igitsina-gabo.</p></div></aside>
<aside epub:type="footnote"><div epub:type="footnote" id="footnote30"><p id="p249" data-pid="249"><a href="1001060410-split25.xhtml#footnotesource30">^ <span class="footnoteref">1 Sam. 25:25</span></a> Bisobanura ngo “Imburabwenge.”</p></div></aside>
</div>
</body>
</html>
