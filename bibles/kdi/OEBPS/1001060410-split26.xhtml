<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">26</a> : <a href="bibleversenav9_26.xhtml">1 - 25</a></p>
<p id="p192" data-pid="192" class="p192 sb"><span id="chapter26"></span><span id="chapter26_verse1"></span><span class="w_ch"><strong>26 </strong></span>Mu nyuma abagabo ba Zifu baza kuri Sauli i Gibeya, bavuga bati: “Mbega Dawidi ntiyinyegeje ku murambi wa Hakila, urabana na Yeshimoni?” <span id="chapter26_verse2"></span><strong><sup>2 </sup></strong>Nuko Sauli arahaguruka, amanuka mu gahinga ka Zifu ari kumwe n’abagabo ibihumbi bitatu, abahizi bo muri Isirayeli, aja kurondera Dawidi muri ako gahinga ka Zifu. <span id="chapter26_verse3"></span><strong><sup>3 </sup></strong>Sauli akambika ku murambi wa Hakila, uwurabana na Yeshimoni, iruhande y’inzira, mu gihe Dawidi yaba mu gahinga. Nuko abona ko Sauli yari yamukurikiye muri ako gahinga. <span id="chapter26_verse4"></span><strong><sup>4 </sup></strong>Dawidi arungika rero abatasi kugira ngo amenye yuko Sauli yari yaje koko. <span id="chapter26_verse5"></span><strong><sup>5 </sup></strong>Mu nyuma Dawidi arahaguruka, aja nya hantu Sauli yari yakambitse, maze Dawidi abona ahantu Sauli yari yaryamye, be na Abuneri mwene Neri, umukuru w’ingabo ziwe; Sauli yari aryamye imbere mw’ikambi, abantu na bo bakambitse irya n’ino yiwe. <span id="chapter26_verse6"></span><strong><sup>6 </sup></strong>Maze Dawidi abwira Ahimeleki Umuheti na Abishayi mwene Zeruwiya, mwene wabo na Yowabu, ati: “Ni nde amanukana nanje iyo Sauli ari, mw’ikambi?” Abishayi aca avuga ati: “Jewe ndamanukana nawe.” <span id="chapter26_verse7"></span><strong><sup>7 </sup></strong>Nuko Dawidi ajana na Abishayi mw’ijoro aho nya bantu bari; maze basanga Sauli aryamye imbere mw’ikambi asinziriye, icumu ryiwe rishinze hasi, hafi y’umutwe wiwe; Abuneri n’abantu, bari baryamye irya n’ino yiwe.</p>
<p id="p193" data-pid="193" class="p193 sb"><span id="chapter26_verse8"></span><strong><sup>8 </sup></strong>Maze Abishayi abwira Dawidi ati: “Uyu musi Imana itanze umwansi wawe mu kuboko kwawe. Ubu rero, ndakwinginze undeke ndamutobekeranye n’isi rimwe gusa, nkoresheje icumu; sindamutobekeranya kabiri.” <span id="chapter26_verse9"></span><strong><sup>9 </sup></strong>Ariko Dawidi abwira Abishayi ati: “Ntumukureho: mbega ni nde yatumye ukuboko ngo agirire nabi uwo Yehova yarobanuje amavuta akaguma atagira ikimwagira?” <span id="chapter26_verse10"></span><strong><sup>10 </sup></strong>Dawidi abandanya kuvuga ati: “Ndahiye ukubaho kwa Yehova, Yehova azomwikubitira; canke umusi uri izina azopfa nk’abandi bose, canke azomanuka mu rugamba maze azimanganywe ata kabuza. <span id="chapter26_verse11"></span><strong><sup>11 </sup></strong>Ni ibitokwiyumvirwa kuri jewe, nisunze uko Yehova abona ibintu, ko notuma ukuboko kwanje ngo ngirire nabi uwo Yehova yarobanuje amavuta! None rero ndakwinginze utore icumu riri hafi y’umutwe wiwe n’ikarabiya ry’amazi, duheze twigire.” <span id="chapter26_verse12"></span><strong><sup>12 </sup></strong>Nuko Dawidi atora nya cumu na nya karabiya ry’amazi hafi y’umutwe wa Sauli baraheza barigira; ntihagira uwubibona canke uwubimenya canke uwikangura, kuko bose bari basinziriye, kubera yuko itiro rirerire rivuye kuri Yehova ryari ryabahwikiye. <span id="chapter26_verse13"></span><strong><sup>13 </sup></strong>Maze Dawidi aja hakurya, ahagarara kw’isonga ry’umusozi nka hariya; ikirere cari hagati yabo cari kinini.</p>
<p id="p194" data-pid="194" class="p194 sb"><span id="chapter26_verse14"></span><strong><sup>14 </sup></strong>Dawidi atangura rero gutera akamo nya bantu na Abuneri <span id="page473" class="pageNum" data-no="473" data-before-text="473"></span>mwene Neri, ati: “Mbega ntiwishura ga Abuneri?” Abuneri arishura rero, avuga ati: “Uri nde wewe uteye akamo umwami?” <span id="chapter26_verse15"></span><strong><sup>15 </sup></strong>Dawidi abandanya kubwira Abuneri ati: “Mbega nturi umugabo? Kandi ni nde ameze nkawe muri Isirayeli? Kubera iki none utarinze umukama wawe umwami? Kuko umwe mu bantu yinjiye kugira akureho umwami umukama wawe. <span id="chapter26_verse16"></span><strong><sup>16 </sup></strong>Ico kintu wakoze si ciza. Ndahiye ukubaho kwa Yehova, mukwiye gupfa, kuko mutarinze umukama wanyu, uwo Yehova yarobanuje amavuta. Ubu rero, nimurabe aho icumu ry’umwami n’ikarabiya ry’amazi biri, bimwe vyari hafi y’umutwe wiwe.”</p>
<p id="p195" data-pid="195" class="p195 sb"><span id="chapter26_verse17"></span><strong><sup>17 </sup></strong>Sauli rero amenya ijwi rya Dawidi, avuga ati: “Iryo jwi ni iryawe ga mwananje Dawidi?” Dawidi na we avuga ati: “Ni ijwi ryanje, mukama wanje umwami.” <span id="chapter26_verse18"></span><strong><sup>18 </sup></strong>Yongerako ati: “Kubera iki umukama wanje ariko yoma inyuma umusuku wiwe? Nkako, nakoze iki? Kandi ni ububi ubuhe buri mu kuboko kwanje? <span id="chapter26_verse19"></span><strong><sup>19 </sup></strong>Ubu rero ndakwinginze, umukama wanje umwami yumvirize amajambo y’umusuku wiwe: Nimba Yehova ari we yagusunikiye kundwanya, namotere ishikanwa ry’intete. Mugabo nimba ari abana b’abantu, baravumwe imbere ya Yehova, kuko uyu musi banyirukanye ngo siniyumvemwo ko nifatanije n’intoranwa ya Yehova, mu kuvuga bati: ‘Genda ukorere izindi mana!’ <span id="chapter26_verse20"></span><strong><sup>20 </sup></strong>Ubu rero, ntureke ngo amaraso yanje akorokere hasi mu maso ya Yehova; kuko umwami wa Isirayeli yasohotse kurondera imbaragasa imwe rudende, nk’uko umuntu ahiga inkware ku misozi.”</p>
<p id="p196" data-pid="196" class="p196 sb"><span id="chapter26_verse21"></span><strong><sup>21 </sup></strong>Nuko Sauli avuga ati: “Nacumuye. Garuka mwananje Dawidi, kuko ntazosubira kukugirira nabi, kubera yuko ubuzima bwanje bwabaye ubw’agaciro mu maso yawe uyu musi. Ehe nakoze ivy’ubupfu, kandi nahuvye cane.” <span id="chapter26_verse22"></span><strong><sup>22 </sup></strong>Maze Dawidi arishura, ati: “Ng’iri icumu ry’umwami; umwe mu misore najabuke aritore. <span id="chapter26_verse23"></span><strong><sup>23 </sup></strong>Yehova ni we azokwishura umwe wese ubugororotsi bwiwe bwite n’ubwizigirwa bwiwe bwite, kuko Yehova uno musi yagutanze mu kuboko kwanje, nanje sinashaka gutuma ukuboko kwanje ngo ngirire nabi uwo Yehova yarobanuje amavuta. <span id="chapter26_verse24"></span><strong><sup>24 </sup></strong>Kandi ehe, nk’uko ubuzima bwawe bwabaye ubuhambaye uyu musi mu maso yanje, abe ari ko ubuzima bwanje buba ubuhambaye mu maso ya Yehova, kugira ngo andokore mu marushwa yose.” <span id="chapter26_verse25"></span><strong><sup>25 </sup></strong>Sauli aca abwira Dawidi ati: “Uragahezagirwa, mwananje Dawidi. Emwe, uzokora ibintu bikomeye kandi uzotahukana intsinzi ata kabuza.” Nuko Dawidi arigira; Sauli na we asubira ahantu hiwe.</p>
</body>
</html>
