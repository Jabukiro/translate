<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">27</a> : <a href="bibleversenav9_27.xhtml">1 - 12</a></p>
<p id="p197" data-pid="197" class="p197 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>Ariko Dawidi avuga mu mutima wiwe ati: “Ubu rero umusi uri izina nzozimanganywa n’ukuboko kwa Sauli. Nta condutira guhungira ata kabuza mu gihugu c’Abafilisitiya; maze Sauli ntazobura kudebukirwa ku bijanye nanje, ntiyongere kundondera mu karere ka Isirayeli kose, gutyo nkire koko ukuboko kwiwe.” <span id="chapter27_verse2"></span><strong><sup>2 </sup></strong>Dawidi arahaguruka rero <span id="page474" class="pageNum" data-no="474" data-before-text="474"></span>maze we n’abagabo amajana atandatu bari kumwe na we baja kwa Akishi mwene Mawoki, umwami wa Gati. <span id="chapter27_verse3"></span><strong><sup>3 </sup></strong>Dawidi abandanya kubana na Akishi i Gati, we n’abantu biwe, umwe wese ari kumwe n’urugo rwiwe, Dawidi n’abagore biwe babiri, Ahinowamu Umuyezireyelikazi na Abigayili umugore wa Nabali, Umunyakarumelikazi. <span id="chapter27_verse4"></span><strong><sup>4 </sup></strong>Mu nyuma Sauli amenyeshwa yuko Dawidi yari yahungiye i Gati; ntiyongera rero kuja kumurondera.</p>
<p id="p198" data-pid="198" class="p198 sb"><span id="chapter27_verse5"></span><strong><sup>5 </sup></strong>Maze Dawidi abwira Akishi ati: “Niba rero nagize ubutoni mu maso yawe, nibampe ikibanza muri kimwe mu bisagara vyo mu gihugu hagati, kugira ngo mbeyo; nakare, kubera iki umusuku wawe yobana nawe mu gisagara ca cami?” <span id="chapter27_verse6"></span><strong><sup>6 </sup></strong>Nuko Akishi amuha Zikulagi kuri uwo musi. Ni co gituma Zikulagi hahavuye haba ah’abami ba Yuda gushika n’uyu musi.</p>
<p id="p199" data-pid="199" class="p199 sb"><span id="chapter27_verse7"></span><strong><sup>7 </sup></strong>Igitigiri c’imisi Dawidi yabaye mu gihugu hagati mu karere k’Abafilisitiya kiba umwaka n’amezi ane. <span id="chapter27_verse8"></span><strong><sup>8 </sup></strong>Nuko Dawidi adugana n’abantu biwe kugira ngo batere Abageshuri n’Abagiruzi n’Abamaleki; kuko baba mu gihugu cava i Telamu gushika i Shuri no gushika mu gihugu ca Misiri. <span id="chapter27_verse9"></span><strong><sup>9 </sup></strong>Dawidi yarakubita igihugu, mugabo ntazigamire ubuzima umugabo canke umugore; yaratwara imikuku n’amasho n’indogobwa n’ingamiya n’impuzu, hanyuma agasubira inyuma, akaja kwa Akishi. <span id="chapter27_verse10"></span><strong><sup>10 </sup></strong>Maze Akishi yaravuga ati: “Mwateye hehe uno musi?” Dawidi na we akavuga ati: “Mu bumanuko bwa Yuda no mu bumanuko bw’Abayerahimeyeli no mu bumanuko bw’Abakeni.” <span id="chapter27_verse11"></span><strong><sup>11 </sup></strong>Ariko umugabo n’umugore, Dawidi nta n’umwe yazigamira ubuzima ngo amuzane i Gati, akavuga ati: “Kugira ngo ntibahave baturega ngo: ‘Uku ni ko Dawidi yakoze.’” (Ukwo ni ko yakora imisi yose yabaye mu gihugu hagati mu karere k’Abafilisitiya.) <span id="chapter27_verse12"></span><strong><sup>12 </sup></strong>Akishi yarizigira rero Dawidi, akibwira ati: “Yacitse vy’ukuri umunuko mu gisata ciwe Isirayeli; azobwirizwa gucika umusuku wanje gushika igihe kitagira urugero.”</p>
</body>
</html>
