<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 29</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">29</a> : <a href="bibleversenav9_29.xhtml">1 - 11</a></p>
<p id="p207" data-pid="207" class="p207 sb"><span id="chapter29"></span><span id="chapter29_verse1"></span><span class="w_ch"><strong>29 </strong></span>Nuko Abafilisitiya bakoraniriza hamwe amakambi yabo yose i Afeki, mu gihe Abisirayeli bari bakambitse iruhande y’imbizi yari i Yezireyeli. <span id="chapter29_verse2"></span><strong><sup>2 </sup></strong>Abatware b’urunani b’Abafilisitiya bariko bagenda ari amajanajana n’ibihumbihumbi; Dawidi n’abantu biwe bagenda babakurikiye, bari kumwe na Akishi. <span id="chapter29_verse3"></span><strong><sup>3 </sup></strong>Maze abaganwa b’Abafilisitiya bavuga bati: “Abo Baheburayo bo ni ibiki?” Akishi aca abwira nya baganwa b’Abafilisitiya ati: “None uyu si Dawidi umusuku wa Sauli umwami wa Isirayeli, uwumaranye nanje ng’aha umwaka umwe canke ibiri, nanje nkaba ntasanze ikintu na kimwe muri we kuva umusi yata akomokera iwanje gushika n’uyu musi?” <span id="chapter29_verse4"></span><strong><sup>4 </sup></strong>Nuko abaganwa b’Abafilisitiya baramurakarira; abaganwa b’Abafilisitiya baca bamubwira bati: “Subiza inyuma uwo mugabo, asubire ahantu hiwe wamugeneye; ntamanukane natwe ku rugamba, kugira ngo ntahave acika uwuturwanya mu rugamba. Mbega uyu muntu yokwitoneshesha iki ku mukama wiwe? Mbega ntiyokwitoneshesha imitwe y’aba bagabo bacu? <span id="chapter29_verse5"></span><strong><sup>5 </sup></strong>Uyu none si Dawidi, umwe baguma bitabira mu ntambo bati: ‘Sauli yishe ibihumbi, Dawidi na we ibihumbi mirongo’?”</p>
<p id="p208" data-pid="208" class="p208 sb"><span id="chapter29_verse6"></span><strong><sup>6 </sup></strong>Nuko Akishi ahamagara Dawidi maze amubwira ati: “Ndahiye ukubaho kwa Yehova, uragororotse; kandi ugusohoka n’ukugaruka kwawe mw’ikambi uri kumwe nanje, kwabaye kwiza mu maso yanje; kuko ata bubi nasanze muri wewe kuva umusi waza iwanje gushika n’uyu musi. Mugabo mu maso y’abatware b’urunani, nturi mwiza. <span id="chapter29_verse7"></span><strong><sup>7 </sup></strong>Ubu <span id="page477" class="pageNum" data-no="477" data-before-text="477"></span>rero nusubire inyuma ugende amahoro, kugira ngo ntuhave ukora ikintu na kimwe kibi mu maso y’abatware b’urunani b’Abafilisitiya.” <span id="chapter29_verse8"></span><strong><sup>8 </sup></strong>Ariko Dawidi abwira Akishi ati: “None nakoze iki, kandi ni igiki wasanze mu musuku wawe kuva umusi naza imbere yawe gushika n’uyu musi, ku buryo ntoza ngo ndwanye koko abansi b’umukama wanje umwami?” <span id="chapter29_verse9"></span><strong><sup>9 </sup></strong>Akishi aca arishura, abwira Dawidi ati: “Ndazi neza yuko wabaye mwiza mu maso yanje, nk’umumarayika w’Imana. Gusa, abaganwa b’Abafilisitiya ni bo bavuze ngo: ‘Ntadugane natwe ku rugamba.’ <span id="chapter29_verse10"></span><strong><sup>10 </sup></strong>Ubu rero, uvyuke kare mu gitondo kumwe n’abasuku b’umukama wawe bazananye nawe; muze muvyuke kare mu gitondo mumaze kubona ko bukeye. Maze mugende.”</p>
<p id="p209" data-pid="209" class="p209 sb"><span id="chapter29_verse11"></span><strong><sup>11 </sup></strong>Dawidi avyuka rero kare, we n’abantu biwe, kugira agende mu gitondo, asubire mu gihugu c’Abafilisitiya; Abafilisitiya na bo baduga i Yezireyeli.</p>
</body>
</html>
