<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">3</a> : <a href="bibleversenav9_3.xhtml">1 - 21</a></p>
<p id="p27" data-pid="27" class="p27 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Muri ico gihe, ako gahungu Samweli kakorera Yehova imbere ya Eli, kandi ijambo rya Yehova ryari risigaye ari imbonekarimwe muri iyo misi; nta yerekwa ryakwiragizwa.</p>
<p id="p28" data-pid="28" class="p28 sb"><span id="chapter3_verse2"></span><strong><sup>2 </sup></strong>Nuko kuri uwo musi, Eli yari aryamye ahantu hiwe, kandi amaso yiwe yari amaze gutangura kwijima; ntiyashobora kubona. <span id="chapter3_verse3"></span><strong><sup>3 </sup></strong>Itara ry’Imana ntiryari bwazime, kandi Samweli yari aryamye mu rusengero rwa Yehova, aho isandugu y’Imana yari. <span id="chapter3_verse4"></span><strong><sup>4 </sup></strong>Yehova ahamagara rero Samweli. Na we avuga ati: “Ndi hano.” <span id="chapter3_verse5"></span><strong><sup>5 </sup></strong>Maze yiruka iyo Eli ari araheza avuga ati: “Ndi hano, kuko umpamagaye.” Mugabo Eli avuga ati: “Sinahamagaye. Subira kuryama.” Nuko aja kuryama. <span id="chapter3_verse6"></span><strong><sup>6 </sup></strong>Yehova yongera guhamagara ati: “Samweli!” Samweli aca aravyuka, aja iyo Eli ari maze avuga ati: “Ndi hano, kuko umpamagaye vy’ukuri.” Mugabo avuga ati: “Sinahamagaye mwananje. Subira kuryama.” <span id="chapter3_verse7"></span><strong><sup>7 </sup></strong>(Nayo Samweli, ntiyari bwamenye Yehova, kandi ntiyari bwatangure guhishurirwa ijambo rya Yehova.) <span id="chapter3_verse8"></span><strong><sup>8 </sup></strong>Yehova rero yongera guhamagara ubugira gatatu ati: “Samweli!” Aca aravyuka, aja iyo Eli ari, avuga ati: “Ndi hano, kuko umpamagaye koko.”</p>
<p id="p29" data-pid="29" class="p29 sb">Nuko Eli amenya yuko Yehova ari we yariko arahamagara ako gahungu. <span id="chapter3_verse9"></span><strong><sup>9 </sup></strong>Eli rero abwira Samweli ati: “Genda uryame, maze niyaguhamagara, uvuge uti: ‘Vuga Yehova, kuko umusavyi wawe ariko arumviriza.’” Samweli aca aja kuryama ahantu hiwe.</p>
<p id="p30" data-pid="30" class="p30 sb"><span id="chapter3_verse10"></span><strong><sup>10 </sup></strong>Nuko Yehova araza, ahagarara ng’aho hanyuma ahamagara nko kuri vya bihe bindi, ati: “Samweli, Samweli!” Samweli aca avuga ati: “Vuga, kuko umusavyi wawe ariko arumviriza.” <span id="chapter3_verse11"></span><strong><sup>11 </sup></strong>Yehova abandanya kubwira Samweli ati: “Ehe ngira nkore ikintu muri Isirayeli, uwuzocumva wese amatwi yiwe akaba azovugiramwo iminzerere. <span id="chapter3_verse12"></span><strong><sup>12 </sup></strong>Kuri uwo musi nzoshitsa kuri Eli ivyo navuze <span id="page432" class="pageNum" data-no="432" data-before-text="432"></span>vyose ku nzu yiwe, kuva mu ntango gushika kw’iherezo. <span id="chapter3_verse13"></span><strong><sup>13 </sup></strong>Kandi umubwire yuko nciriye urubanza inzu yiwe gushitsa igihe kitagira urugero ku bw’ikosa azi neza, kuko abahungu biwe bahamagarira akabi ku Mana, yamara akaba atabahambariye. <span id="chapter3_verse14"></span><strong><sup>14 </sup></strong>Ni co gituma narahiye inzu ya Eli yuko ikosa ry’inzu ya Eli ritazokurwako igihano biciye ku kimazi canke kw’ishikanwa, gushika igihe kitagira urugero.”</p>
<p id="p31" data-pid="31" class="p31 sb"><span id="chapter3_verse15"></span><strong><sup>15 </sup></strong>Samweli aguma aryamye gushika mu gitondo. Maze yugurura imiryango y’inzu ya Yehova. Kandi Samweli yaratinya kwiganira Eli ivyo yari yeretswe. <span id="chapter3_verse16"></span><strong><sup>16 </sup></strong>Mugabo Eli ahamagara Samweli ati: “Samweli mwananje!” Na we ati: “Ndi hano.” <span id="chapter3_verse17"></span><strong><sup>17 </sup></strong>Abandanya kuvuga ati: “Ijambo yakubwiye ni irihe? Ndakwinginze nturimpishe. Imana ikugirire gutyo, mbere n’ibirenze ivyo, niwagira ijambo umpisha mu majambo yose yakubwiye.” <span id="chapter3_verse18"></span><strong><sup>18 </sup></strong>Samweli amwiganira rero nya majambo yose, ntiyamuhisha ikintu na kimwe. Eli aca avuga ati: “Ni Yehova. Nakore ivyo abona ko ari vyiza mu maso yiwe.”</p>
<p id="p32" data-pid="32" class="p32 sb"><span id="chapter3_verse19"></span><strong><sup>19 </sup></strong>Samweli abandanya gukura, kandi Yehova ubwiwe abana na we, ntiyareka ngo hagire na rimwe mu majambo yiwe yose rikorokera hasi. <span id="chapter3_verse20"></span><strong><sup>20 </sup></strong>Nuko Isirayeli yose, kuva i Dani gushika i Beyeri-sheba, imenya yuko Samweli yari yashinzwe ibango ryo kuba umuhanuzi wa Yehova. <span id="chapter3_verse21"></span><strong><sup>21 </sup></strong>Yehova yongera kwiyerekanira i Shilo, kuko Yehova yihishuriye Samweli i Shilo biciye kw’ijambo rya Yehova.</p>
</body>
</html>
