<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 31</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">31</a> : <a href="bibleversenav9_31.xhtml">1 - 13</a></p>
<p id="p217" data-pid="217" class="p217 sb"><span id="chapter31"></span><span id="chapter31_verse1"></span><span class="w_ch"><strong>31 </strong></span>Kandi Abafilisitiya bariko bararwana na Isirayeli; nuko abagabo ba Isirayeli barahunga bava imbere y’Abafilisitiya, maze baguma bagwa bagandaguwe ku musozi Gilibowa. <span id="chapter31_verse2"></span><strong><sup>2 </sup></strong>Abafilisitiya baguma basatira Sauli n’abahungu biwe; amaherezo Abafilisitiya bica Yonatani na Abinadabu na Maliki-shuwa, abahungu ba Sauli. <span id="chapter31_verse3"></span><strong><sup>3 </sup></strong>Urugamba rwo kurwanya Sauli ruba urukomeye; nuko abarashi, abanyamiheto, amaherezo baramubona, maze akomeretswa cane n’abo barashi. <span id="chapter31_verse4"></span><strong><sup>4 </sup></strong>Nuko Sauli abwira uwumutwaza ibirwanisho ati: “Sokora inkota yawe uyinsogote, kugira ngo abo bagabo batagenyerewe ntibaze, ngo bantobekeranye koko, bangirire ivy’agashinyaguro.” Mugabo uwumutwaza ibirwanisho aranka, kuko yatinye cane. Nuko Sauli afata inkota, ayīsukako. <span id="chapter31_verse5"></span><strong><sup>5 </sup></strong>Uwumutwaza ibirwanisho abonye ko Sauli apfuye, na we nyene aca yīsuka ku nkota yiwe, apfana na we. <span id="chapter31_verse6"></span><strong><sup>6 </sup></strong>Gutyo Sauli n’abahungu biwe batatu n’uwumutwaza ibirwanisho, emwe, abantu biwe bose, bapfira hamwe kuri uwo musi. <span id="chapter31_verse7"></span><strong><sup>7 </sup></strong>Abagabo ba Isirayeli bari mu karere k’ikiyaya co hasi n’abari mu karere ka Yorodani babonye yuko abagabo ba Isirayeli bahunze, be n’uko Sauli n’abahungu biwe bapfuye, batangura rero guta ibisagara barahunga, hanyuma Abafilisitiya barashika maze babibamwo.</p>
<p id="p218" data-pid="218" class="p218 sb"><span id="chapter31_verse8"></span><strong><sup>8 </sup></strong>Ku musi ukurikira, Abafilisitiya baje kwambura abagandaguwe, bubuka kuri Sauli n’abahungu biwe batatu baguye ku musozi Gilibowa. <span id="chapter31_verse9"></span><strong><sup>9 </sup></strong>Nuko bamuca umutwe, bamwambura ibirwanisho vyiwe maze batuma intumwa mu gihugu c’Abafilisitiya hirya no hino kumenyesha ayo makuru amazu y’ibigirwamana vyabo be n’abantu. <span id="chapter31_verse10"></span><strong><sup>10 </sup></strong>Amaherezo bashira ibirwanisho vyiwe mu nzu y’ibishusho vya Ashitoreti, ikiziga ciwe na co bakimanika ku ruhome rwa Beti-shani. <span id="chapter31_verse11"></span><strong><sup>11 </sup></strong>Ku bijanye na we, ababa i Yabeshi-gileyadi bumva ivyo Abafilisitiya bari bagiriye Sauli. <span id="chapter31_verse12"></span><strong><sup>12 </sup></strong>Buno nyene abagabo b’intwari bose barahaguruka, bagenda ijoro ryose maze bakura ikiziga ca Sauli n’ibiziga vy’abahungu biwe ku ruhome rwa Beti-shani baraheza baza i Yabeshi, babituririraho. <span id="chapter31_verse13"></span><strong><sup>13 </sup></strong>Maze bafata amagufa yabo, bayahamba munsi y’igiti c’umukwaju i Yabeshi, baraheza bamara imisi indwi bisonzesheje.</p>
<div class="groupFootnote"></div>
</body>
</html>
