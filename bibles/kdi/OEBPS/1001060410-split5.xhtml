<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Samweli 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Samweli</a>  <a href="biblechapternav9.xhtml">5</a> : <a href="bibleversenav9_5.xhtml">1 - 12</a></p>
<p id="p38" data-pid="38" class="p38 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Nayo Abafilisitiya, bafata isandugu y’Imana y’ukuri, bayijana i Ashidodi bayikuye i Ebenezeri. <span id="chapter5_verse2"></span><strong><sup>2 </sup></strong>Hanyuma Abafilisitiya bafata nya sandugu y’Imana y’ukuri, bayinjiza mu nzu ya Dagoni baraheza bayihagarika iruhande ya Dagoni. <span id="chapter5_verse3"></span><strong><sup>3 </sup></strong>Maze Abanyashidodi bavyuka kare ku musi ukurikira, basanga Dagoni yaguye yubamye imbere y’isandugu ya Yehova. Nuko batora Dagoni, bayisubiza mu kibanza cayo. <span id="chapter5_verse4"></span><strong><sup>4 </sup></strong>Bavyutse kare mu gitondo ku musi ukurikira, basanga Dagoni yaguye yubamye imbere y’isandugu ya Yehova, umutwe wayo n’ibiganza vy’amaboko yayo yompi vyacitse, biri mu rwinjiriro. Igihimba kimeze nk’ifi ni co conyene cari casigaye kuri yo. <span id="chapter5_verse5"></span><strong><sup>5 </sup></strong>Ni co gituma abaherezi ba Dagoni n’abinjira mu nzu ya Dagoni bose badahonyora mu rwinjiriro rwa Dagoni i Ashidodi, gushika n’uyu musi.</p>
<p id="p39" data-pid="39" class="p39 sb"><span id="chapter5_verse6"></span><strong><sup>6 </sup></strong>Nuko ukuboko kwa Yehova gutangura kuremera Abanyashidodi, atuma bata umutwe yongera abateza ibivyimba<span id="footnotesource10"></span><a epub:type="noteref" href="#footnote10">*</a>, ni ukuvuga ab’i Ashidodi no mu turere twaho. <span id="chapter5_verse7"></span><strong><sup>7 </sup></strong>Abantu b’i Ashidodi babona ko vyifashe gutyo, maze bavuga bati: “Ntitureke ngo isandugu y’Imana ya Isirayeli ibane natwe, kuko ukuboko kwayo kwatumereye nabi kukamerera nabi na Dagoni imana yacu.” <span id="chapter5_verse8"></span><strong><sup>8 </sup></strong>Nuko batumako abatware bose b’urunani b’Abafilisitiya, bakoranira aho bari, maze bavuga bati: “Tugenze dute isandugu y’Imana ya Isirayeli?” Amaherezo bavuga bati: “Isandugu y’Imana ya Isirayeli nije i Gati.” Bajanayo rero iyo sandugu y’Imana ya Isirayeli.</p>
<p id="p40" data-pid="40" class="p40 sb"><span id="chapter5_verse9"></span><strong><sup>9 </sup></strong>Bamaze kujanayo iyo sandugu, ukuboko kwa Yehova kuba kuri ico gisagara, haba umuvurungano ukomeye cane, maze atangura gukubita abantu bo muri ico gisagara, kuva ku muto gushika ku wuhambaye, batangura guturika ibivyimba. <span id="chapter5_verse10"></span><strong><sup>10 </sup></strong>Ku bw’ivyo barungika nya sandugu y’Imana y’ukuri i Ekuroni. Maze iyo sandugu y’Imana y’ukuri ikimara gushika i Ekuroni, Abanyekuroni batangura gusemerera bati: “Bazanye ya sandugu y’Imana ya Isirayeli iwanje kugira batwice twe n’abantu banje!” <span id="chapter5_verse11"></span><strong><sup>11 </sup></strong>Batuma rero kwegeranya abatware bose b’urunani b’Abafilisitiya, maze bavuga bati: “Nimurungike isandugu y’Imana ya Isirayeli isubire ahantu hayo kugira ntitwice twe n’abantu banje.” Kuko mu gisagara cose hari habaye umuvurungano uteza urupfu; ukuboko kw’Imana y’ukuri kwari kwaharemereye cane, <span id="chapter5_verse12"></span><strong><sup>12 </sup></strong>kandi abantu batapfuye bari batejwe ibivyimba. Nuko ugutabaza kw’ico gisagara kubandanya kuduga mw’ijuru.</p>
<div class="groupFootnote"><aside epub:type="footnote"><div epub:type="footnote" id="footnote10"><p id="p229" data-pid="229"><a href="1001060410-split5.xhtml#footnotesource10">^ <span class="footnoteref">1 Sam. 5:6</span></a> Ivyo bivyimba vyari ivyo mu kibuno.</p></div></aside>
</div>
</body>
</html>
