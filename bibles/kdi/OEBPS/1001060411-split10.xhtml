<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">10</a> : <a href="bibleversenav10_10.xhtml">1 - 19</a></p>
<p id="p66" data-pid="66" class="p66 sb"><span id="page494" class="pageNum" data-no="494" data-before-text="494"></span><span id="chapter10"></span><span id="chapter10_verse1"></span><span class="w_ch"><strong>10 </strong></span>Inyuma y’ivyo, umwami wa bene Amoni arapfa, maze Hanuni umuhungu wiwe atangura kuganza mu kibanza ciwe. <span id="chapter10_verse2"></span><strong><sup>2 </sup></strong>Nuko Dawidi avuga ati: “Nzogirira ubuntu bwuzuye urukundo Hanuni mwene Nahashi, nk’uko nyene se wiwe yangiriye ubuntu bwuzuye urukundo.” Dawidi rero atuma kumuhoza ku bijanye na se wiwe, biciye ku basuku biwe, maze abasuku ba Dawidi bashika mu gihugu ca bene Amoni. <span id="chapter10_verse3"></span><strong><sup>3 </sup></strong>Ariko abaganwa ba bene Amoni babwira Hanuni umukama wabo bati: “Ugira ngo icatumye Dawidi atuma abo kuguhoza ni ukugira ngo atere iteka so mu maso yawe? Mbega Dawidi ntiyatumye abasuku biwe kuri wewe ku bwo kugendura igisagara, kugitata no kugitembagaza?” <span id="chapter10_verse4"></span><strong><sup>4 </sup></strong>Hanuni rero afata abo basuku ba Dawidi, amwa igice c’ubwanwa bwabo araherengeteza yongera acacuramwo kubiri impuzu zabo, azicacurira ku bibuno vyabo, araheza arabarungika. <span id="chapter10_verse5"></span><strong><sup>5 </sup></strong>Mu nyuma abantu babimenyesha Dawidi, na we aca atuma abaja guhura na bo, kuko abo bagabo bumva ko bateterejwe cane; umwami abandanya kuvuga ati: “Nimugume i Yeriko gushika ubwanwa bwanyu bukuze bukaba bwinshi. Muzoheza mugaruke.”</p>
<p id="p67" data-pid="67" class="p67 sb"><span id="chapter10_verse6"></span><strong><sup>6 </sup></strong>Mu nyuma bene Amoni babona yuko basigaye banukira Dawidi, maze abo bene Amoni batuma guhera Abasiriya b’i Beti-rehobu n’Abasiriya b’i Zoba, abagabo ibihumbi mirongo ibiri bari ku maguru, be n’umwami wa Mayaka kumwe n’abagabo igihumbi, kwa Ishitobu na ho hava abagabo ibihumbi cumi na bibiri. <span id="chapter10_verse7"></span><strong><sup>7 </sup></strong>Dawidi avyumvise, arungika rero Yowabu n’ingabo zose n’abagabo b’abanyenkomezi. <span id="chapter10_verse8"></span><strong><sup>8 </sup></strong>Maze bene Amoni barasohoka, batonda urugamba ku bwinjiriro bw’irembo, eka n’Abasiriya b’i Zoba n’i Rehobu, na Ishitobu na Mayaka batonda urugamba ukwabo mu gahinga.</p>
<p id="p68" data-pid="68" class="p68 sb"><span id="chapter10_verse9"></span><strong><sup>9 </sup></strong>Yowabu abonye ko ibitero vyari bimuturutse imbere n’inyuma, aca atora bamwe mu bagabo b’abahizi bose bo muri Isirayeli, abatondesha urugamba kugira bahure n’Abasiriya. <span id="chapter10_verse10"></span><strong><sup>10 </sup></strong>Abantu basigaye, abashira mu kuboko kwa Abishayi mwene wabo kugira ngo abatondeshe urugamba ngo bahure na bene Amoni. <span id="chapter10_verse11"></span><strong><sup>11 </sup></strong>Hanyuma avuga ati: “Abasiriya nibaba abakomeye rwose bakananira, uce umbera ubukiriro; mugabo bene Amoni nibaba abakomeye rwose bakakunanira, nanje rero ndaza kugukiza. <span id="chapter10_verse12"></span><strong><sup>12 </sup></strong>Ukomere, kugira ngo tugire umutima rugabo turwanire abantu bacu n’ibisagara vy’Imana yacu; nayo Yehova, arakora ico abona ko ari ciza mu maso yiwe.”</p>
<p id="p69" data-pid="69" class="p69 sb"><span id="chapter10_verse13"></span><strong><sup>13 </sup></strong>Nuko Yowabu n’abantu bari kumwe na we begera imbere ngo barwanye Abasiriya, maze bano barahunga bava imbere yiwe. <span id="chapter10_verse14"></span><strong><sup>14 </sup></strong>Nayo bene Amoni, babona ko Abasiriya bahunze, na bo barahunga bava imbere ya Abishayi hanyuma binjira mu gisagara. Inyuma y’ivyo, Yowabu asubira inyuma, areka bene Amoni, aza i Yeruzalemu.</p>
<p id="p70" data-pid="70" class="p70 sb"><span id="chapter10_verse15"></span><strong><sup>15 </sup></strong>Abasiriya babonye ko batsinzwe imbere ya Isirayeli, bikoraniriza hamwe. <span id="chapter10_verse16"></span><strong><sup>16 </sup></strong>Hadadezeri atuma rero gusohora <span id="page495" class="pageNum" data-no="495" data-before-text="495"></span>Abasiriya bari mu karere ka rwa Ruzi; hanyuma baza i Helamu, Shobaki umukuru w’ingabo za Hadadezeri akaba ari we yari abagiye imbere.</p>
<p id="p71" data-pid="71" class="p71 sb"><span id="chapter10_verse17"></span><strong><sup>17 </sup></strong>Babimenyesheje Dawidi, aca akoranya Isirayeli yose maze ajabuka Yorodani, ashika i Helamu. Nuko Abasiriya batonda urugamba kugira bahure na Dawidi, maze batangura kumurwanya. <span id="chapter10_verse18"></span><strong><sup>18 </sup></strong>Mugabo Abasiriya barahunga bava imbere ya Isirayeli; nuko Dawidi yica mu Basiriya abatwara imikogote amajana indwi n’abagendera ku mafarasi ibihumbi mirongo ine, Shobaki umukuru w’ingabo zabo na we aramugarika, apfira ng’aho. <span id="chapter10_verse19"></span><strong><sup>19 </sup></strong>Abami bose, abasuku ba Hadadezeri, babonye ko batsinzwe imbere ya Isirayeli, baca bagiriranira amahoro na Isirayeli, batangura kubakorera; nuko Abasiriya batinya gusubira kugerageza gukiza bene Amoni.</p>
</body>
</html>
