<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">12</a> : <a href="bibleversenav10_12.xhtml">1 - 31</a></p>
<p id="p79" data-pid="79" class="p79 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>Yehova arungika Natani kuri Dawidi. Yinjira rero aho ari, amubwira ati: “Mu gisagara kimwe hari abagabo babiri; umwe yari umutunzi uwundi akaba ntahonikora. <span id="chapter12_verse2"></span><strong><sup>2 </sup></strong>Nya mugabo w’umutunzi yari afise intama n’inka nyinshi cane; <span id="chapter12_verse3"></span><strong><sup>3 </sup></strong>ariko nya mugabo ntahonikora nta kintu yari afise atari akagazi k’intama k’agashashi gatoyi yari yaraguze. Yarakazigamira <span id="page497" class="pageNum" data-no="497" data-before-text="497"></span>ubuzima, kagakurira hamwe na we be n’abahungu biwe, bose hamwe. Karya ku kimanyu ciwe c’umukate, kakanywa ku gikombe ciwe kandi kakaryama mu gikiriza ciwe; kamubera nk’umukobwa yivyariye. <span id="chapter12_verse4"></span><strong><sup>4 </sup></strong>Haciye igihe, haza umushitsi kwa nya mugabo w’umutunzi, ariko uno areka gutora zimwe mu ntama ziwe n’inka ziwe ngo azitegurire nya ngenzi yari yinjiye iwe. Nuko atora ka kagazi k’intama ka wa mugabo ntahonikora, aba ariko ategurira uwo mugabo yari yinjiye iwe.”</p>
<p id="p80" data-pid="80" class="p80 sb"><span id="chapter12_verse5"></span><strong><sup>5 </sup></strong>Ishavu rya Dawidi rica rirurumbira cane uwo mugabo, ku buryo abwira Natani ati: “Ndahiye ukubaho kwa Yehova, umugabo yakoze ico kintu akwiriye gupfa! <span id="chapter12_verse6"></span><strong><sup>6 </sup></strong>Ku bijanye n’ako kagazi k’intama na ho, akwiye kumushumbusha imyagazi ine, kubera ko yakoze ico kintu no kubera ko atagize impuhwe.”</p>
<p id="p81" data-pid="81" class="p81 sb"><span id="chapter12_verse7"></span><strong><sup>7 </sup></strong>Maze Natani abwira Dawidi ati: “Uwo mugabo ni wewe! Ibi ni vyo Yehova Imana ya Isirayeli avuze: ‘Ni jewe nakwirobanurije amavuta ngo ube umwami wo kuganza Isirayeli, kandi ni jewe nakurokoye mu kuboko kwa Sauli. <span id="chapter12_verse8"></span><strong><sup>8 </sup></strong>Kandi nari niteguriye kuguha inzu y’umukama wawe n’abagore b’umukama wawe mu gikiriza cawe, no kuguha inzu ya Isirayeli n’iya Yuda. Iyo biba bidahagije, nari niteguriye kukwongera ibintu nk’ivyo be n’ibindi bintu. <span id="chapter12_verse9"></span><strong><sup>9 </sup></strong>Kubera iki wasuzuguye ijambo rya Yehova mu gukora ikibi mu maso yiwe? Uriya Umuheti wamugarikishije inkota, umugore wiwe na we uramutwara umugira umugore wawe, nayo Uriya umwicisha inkota ya bene Amoni. <span id="chapter12_verse10"></span><strong><sup>10 </sup></strong>Ubu rero, inkota ntizova mu nzu yawe gushika igihe kitagira urugero, kuko wansuzuguye ugatwara umugore wa Uriya Umuheti ngo abe umugore wawe.’ <span id="chapter12_verse11"></span><strong><sup>11 </sup></strong>Ibi ni vyo Yehova avuze: ‘Ehe ngira nguhagurukirize ivyago bivuye mu nzu yawe; nzotora abagore bawe mu maso yawe ndabahe mugenzawe, na we azoryamana na bo izuba riva. <span id="chapter12_verse12"></span><strong><sup>12 </sup></strong>Wewe wabikoreye mu mpisho, jeho ico kintu nzogikorera imbere ya Isirayeli yose izuba riva.’”</p>
<p id="p82" data-pid="82" class="p82 sb"><span id="chapter12_verse13"></span><strong><sup>13 </sup></strong>Nuko Dawidi abwira Natani ati: “Nacumuye kuri Yehova.” Natani aca abwira Dawidi ati: “Yehova na we araretse igicumuro cawe ngo kirengane. Ntugipfuye. <span id="chapter12_verse14"></span><strong><sup>14 </sup></strong>Mugabo rero, kubera yuko wagaye koko Yehova biciye kuri ico kintu, uwo muhungu uhejeje kuvyarirwa na we nyene azopfa ata kabuza.”</p>
<p id="p83" data-pid="83" class="p83 sb"><span id="chapter12_verse15"></span><strong><sup>15 </sup></strong>Hanyuma Natani yigira ku nzu yiwe.</p>
<p id="p84" data-pid="84" class="p84 sb">Nuko Yehova akubita nya mwana umugore wa Uriya yari yavyariye Dawidi ku buryo arwara. <span id="chapter12_verse16"></span><strong><sup>16 </sup></strong>Maze Dawidi atangura kurondera Imana y’ukuri ku bw’uwo muhungu, kandi Dawidi atangura kwisonzesha bimwe bikaze; arinjira, amara ijoro aryamye hasi. <span id="chapter12_verse17"></span><strong><sup>17 </sup></strong>Abagabo b’inararibonye b’inzu yiwe bahagarara rero hejuru yiwe kugira ngo bamuhagurutse bamukuye hasi, mugabo ntiyemera kandi ntiyafata umukate ari kumwe na bo. <span id="chapter12_verse18"></span><strong><sup>18 </sup></strong>Ku musi ugira indwi, uwo mwana arateba arapfa. Nuko abasuku ba Dawidi batinya kumubwira yuko nya mwana yari yapfuye; kuko bavuga <span id="page498" class="pageNum" data-no="498" data-before-text="498"></span>bati: “Ehe, umwana akiri muzima twaramuvugishije, ntiyumviriza ijwi ryacu; twomubwira gute none ngo: ‘Wa mwana yapfuye’? Ntabura guca akora ikintu kibi.”</p>
<p id="p85" data-pid="85" class="p85 sb"><span id="chapter12_verse19"></span><strong><sup>19 </sup></strong>Dawidi abonye yuko abasuku biwe bariko bavugana ubwongoshwe, amenya yuko nya mwana yapfuye. Dawidi abwira rero abasuku biwe ati: “Wa mwana yapfuye?” Na bo bati: “Yapfuye.” <span id="chapter12_verse20"></span><strong><sup>20 </sup></strong>Maze Dawidi arahaguruka ava hasi, aroga yongera yisiga amavuta araheza ahindura imitamana yiwe maze aja ku nzu ya Yehova, akubita inkoro hasi; inyuma y’ivyo yinjira mu nzu yiwe maze asaba ibifungurwa, baca bashira umukate imbere yiwe, na we atangura kurya. <span id="chapter12_verse21"></span><strong><sup>21 </sup></strong>Nuko abasuku biwe bamubwira bati: “Ico kintu ukoze gisobanura iki? Igihe uwo mwana yari akiri muzima, wisonzesha kandi ukaguma umuririra; none umwana akimara gupfa wahagurutse utangura kurya umukate.” <span id="chapter12_verse22"></span><strong><sup>22 </sup></strong>Na we avuga ati: “Umwana akiri muzima nisonzesha kandi nkaguma ndira, kuko nibwira nti: ‘Ni nde abizi? Hari aho Yehova yongirira ubutoni, maze uwo mwana akabaho koko.’ <span id="chapter12_verse23"></span><strong><sup>23 </sup></strong>None ubu ko yapfuye, ndacisonzeshereza iki? Mbega noshobora kumugarukana? Jewe nzoja iyo ari, mugabo we ntazogaruka aho ndi.”</p>
<p id="p86" data-pid="86" class="p86 sb"><span id="chapter12_verse24"></span><strong><sup>24 </sup></strong>Nuko Dawidi atangura guhoza Bati-sheba umugore wiwe. Vyongeye, yinjira iyo ari maze aryamana na we. Mu nyuma avyara umuhungu, uno bamwita Salomo. Kandi Yehova ubwiwe aramukunda. <span id="chapter12_verse25"></span><strong><sup>25 </sup></strong>Arungika rero ubutumwa biciye kuri Natani umuhanuzi maze amwita Yedidiya<span id="footnotesource15"></span><a epub:type="noteref" href="#footnote15">*</a>, kubera Yehova.</p>
<p id="p87" data-pid="87" class="p87 sb"><span id="chapter12_verse26"></span><strong><sup>26 </sup></strong>Yowabu abandanya kurwanya Raba ha bene Amoni maze afata igisagara c’ubwo bwami. <span id="chapter12_verse27"></span><strong><sup>27 </sup></strong>Yowabu atuma rero intumwa kuri Dawidi, ati: “Narwanije Raba. Nafashe kandi igisagara c’amazi. <span id="chapter12_verse28"></span><strong><sup>28 </sup></strong>Ubu rero, koranya abantu basigaye, mukambike kugira murwanye ico gisagara, mugifate; kugira ngo ntabe ari jewe mfata ico gisagara, no kugira ngo nticitirirwe izina ryanje.”</p>
<p id="p88" data-pid="88" class="p88 sb"><span id="chapter12_verse29"></span><strong><sup>29 </sup></strong>Dawidi akoranya rero abantu bose maze aja i Raba, araharwanya hanyuma arahafata. <span id="chapter12_verse30"></span><strong><sup>30 </sup></strong>Akura urugori rwa Malikamu<span id="footnotesource16"></span><a epub:type="noteref" href="#footnote16">*</a> ku mutwe wayo, uburemere bwarwo bukaba bwari italanto y’inzahabu, kumwe n’amabuye y’agaciro; nuko ruba ku mutwe wa Dawidi. Isahu ry’ico gisagara, iryo yasohoye, ryari ryinshi cane. <span id="chapter12_verse31"></span><strong><sup>31 </sup></strong>Abantu bari muri co arabasohora kugira abashire ku gikorwa co kugegenesha amabuye imisumeno n’ico gukoresha ibikoresho bikarishe vy’icuma be n’ico gukoresha amashoka y’icuma, yongera abakoresha igikorwa co kubumba amatafari. Ukwo ni ko yagirira ibisagara vyose vya bene Amoni. Amaherezo Dawidi n’abantu bose basubira i Yeruzalemu.</p>
<div class="groupFootnote"><aside epub:type="footnote"><div epub:type="footnote" id="footnote15"><p id="p259" data-pid="259"><a href="1001060411-split12.xhtml#footnotesource15">^ <span class="footnoteref">2 Sam. 12:25</span></a> Bisobanura ngo “Umukundwa wa Ya.”</p></div></aside>
<aside epub:type="footnote"><div epub:type="footnote" id="footnote16"><p id="p260" data-pid="260"><a href="1001060411-split12.xhtml#footnotesource16">^ <span class="footnoteref">2 Sam. 12:30</span></a> Gishobora kuba cari ikigirwamana c’Abamoni; ahandi citwa Moleki canke Milikomu.</p></div></aside>
</div>
</body>
</html>
