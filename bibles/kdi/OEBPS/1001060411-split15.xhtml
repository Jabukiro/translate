<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 15</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">15</a> : <a href="bibleversenav10_15.xhtml">1 - 37</a></p>
<p id="p108" data-pid="108" class="p108 sb"><span id="chapter15"></span><span id="chapter15_verse1"></span><span class="w_ch"><strong>15 </strong></span>Inyuma y’ivyo, Abusalomu yikoreshereza umukogote, yironderera amafarasi n’abagabo mirongo itanu biruka imbere yiwe. <span id="chapter15_verse2"></span><strong><sup>2 </sup></strong>Abusalomu yaravyuka kare, agahagarara iruhande y’inzira ija kw’irembo. Igihe umuntu yaba afise urubanza rubwirizwa kuza ku mwami ngo aruce, Abusalomu yaca amuhamagara maze akavuga ati: “Uva mu gisagara ikihe?”, na we akavuga ati: “Umusuku wawe ava muri umwe mu miryango ya Isirayeli.” <span id="chapter15_verse3"></span><strong><sup>3 </sup></strong>Abusalomu na we yaramubwira ati: “Raba, ibibazo vyawe ni vyiza kandi biratumbereye; mugabo nta n’umwe ariho wo kukwumviriza yavuye ku mwami.” <span id="chapter15_verse4"></span><strong><sup>4 </sup></strong>Abusalomu akabandanya kuvuga ati: “Ese iyo ngenwa kuba umucamanza <span id="page504" class="pageNum" data-no="504" data-before-text="504"></span>mu gihugu, kugira ngo umuntu wese afise imburano canke urubanza aze kuri jewe! Sinobuze kumutunganiriza.”</p>
<p id="p109" data-pid="109" class="p109 sb"><span id="chapter15_verse5"></span><strong><sup>5 </sup></strong>Vyongeye, igihe umugabo yaba yegereye kugira ngo amwunamire, yaratuma ukuboko kwiwe akamufata maze akamusoma. <span id="chapter15_verse6"></span><strong><sup>6 </sup></strong>Abusalomu yaguma agirira gutyo Abisirayeli bose baza ku mwami bazanywe n’urubanza; Abusalomu aguma yiba imitima y’abagabo ba Isirayeli.</p>
<p id="p110" data-pid="110" class="p110 sb"><span id="chapter15_verse7"></span><strong><sup>7 </sup></strong>Haheze imyaka mirongo ine, Abusalomu abwira umwami ati: “Ndakwinginze ureke ngende i Heburoni gushitsa indagano yanje nagiriye Yehova nshimitse. <span id="chapter15_verse8"></span><strong><sup>8 </sup></strong>Kuko jewe umusuku wawe nagize indagano ishimitse igihe naba i Geshuri muri Siriya, nti: ‘Yehova niyangarukana ata kabuza i Yeruzalemu, sinzobura rero gukorera Yehova.’” <span id="chapter15_verse9"></span><strong><sup>9 </sup></strong>Umwami amubwira rero ati: “Genda amahoro.” Nuko arahaguruka, aja i Heburoni.</p>
<p id="p111" data-pid="111" class="p111 sb"><span id="chapter15_verse10"></span><strong><sup>10 </sup></strong>Maze Abusalomu atuma abatasi mu miryango ya Isirayeli yose kuvuga bati: “Mukimara kwumva ijwi ry’inzamba, muzoce muvuga muti: ‘Abusalomu abaye umwami i Heburoni!’” <span id="chapter15_verse11"></span><strong><sup>11 </sup></strong>Kandi Abusalomu yari yajanye n’abagabo amajana abiri b’i Yeruzalemu, abantu bari barahamagawe kandi bagenda ata co binona; ntibari bazi ikintu na kimwe. <span id="chapter15_verse12"></span><strong><sup>12 </sup></strong>Vyongeye, igihe Abusalomu yashikana ibimazi, atuma kurondera Ahitofeli Umugilo, umujanama wa Dawidi, mu gisagara ciwe Gilo. Uwo mugambi mubi uguma urushiriza gukomera, abantu babandanya kugwirirana kuri Abusalomu.</p>
<p id="p112" data-pid="112" class="p112 sb"><span id="chapter15_verse13"></span><strong><sup>13 </sup></strong>Mu nyuma, uwumenyesha inkuru aza kuri Dawidi, avuga ati: “Umutima w’abagabo ba Isirayeli usigaye uri inyuma ya Abusalomu.” <span id="chapter15_verse14"></span><strong><sup>14 </sup></strong>Dawidi aca abwira abasuku biwe bose bari kumwe na we i Yeruzalemu ati: “Haguruke duhunge; kuko tutazoronka akaryo ko kunyaga amagara kubera Abusalomu! Gende ningoga kugira ntanyaruke ngo aduhamvye hanyuma atuzaneko ikibi yongere akubitishe igisagara ubugi bw’inkota!” <span id="chapter15_verse15"></span><strong><sup>15 </sup></strong>Abasuku b’umwami baca babwira umwami bati: “Ehe, abasuku bawe twiteguriye gukora twisunze ivyo umukama wanje umwami ahitamwo vyose.” <span id="chapter15_verse16"></span><strong><sup>16 </sup></strong>Umwami arasohoka rero, akurikiwe n’urugo rwiwe rwose, mugabo asiga abagore cumi, incoreke, kugira ngo bitwararike inzu. <span id="chapter15_verse17"></span><strong><sup>17 </sup></strong>Maze umwami abandanya gusohoka, akurikiwe n’abantu bose; nuko bahagarara i Beti-merihaki.</p>
<p id="p113" data-pid="113" class="p113 sb"><span id="chapter15_verse18"></span><strong><sup>18 </sup></strong>Abasuku biwe bose bariko barajabuka baca iruhande yiwe; Abakereti bose n’Abapeleti bose n’Abagiti bose, abagabo amajana atandatu bari baramukurikiye kuva i Gati, bariko barajabuka mu maso y’umwami. <span id="chapter15_verse19"></span><strong><sup>19 </sup></strong>Maze umwami abwira Itayi Umugiti ati: “Kubera iki nawe wojana natwe? Subira inyuma ubane n’umwami; kuko uri umunyamahanga, ukaba uri n’inyagano yakuwe ahantu hawe. <span id="chapter15_verse20"></span><strong><sup>20 </sup></strong>Ejo ni ho washika, none uno musi ntume uyererana natwe, kugira ngo uze urankurikira iyo nzoja hose? Subira inyuma, usubirane inyuma na bene wanyu, kandi Yehova akugirire ubuntu bwuzuye urukundo be n’ubwizigirwa!” <span id="chapter15_verse21"></span><strong><sup>21 </sup></strong>Mugabo <span id="page505" class="pageNum" data-no="505" data-before-text="505"></span>Itayi yishura umwami ati: “Ndahiye ukubaho kwa Yehova n’ukubaho kw’umukama wanje umwami, ahantu umukama wanje umwami azoba ari, haba ku bw’urupfu canke ku bw’ubuzima, ni ho umusuku wawe azoba ari!” <span id="chapter15_verse22"></span><strong><sup>22 </sup></strong>Dawidi aca abwira Itayi ati: “Genda ujabuke.” Nuko Itayi Umugiti arajabuka, be n’abantu biwe bose n’abana batoyi bose bari kumwe na we.</p>
<p id="p114" data-pid="114" class="p114 sb"><span id="chapter15_verse23"></span><strong><sup>23 </sup></strong>Abanyagihugu bose bariko bararira n’ijwi rirenga, kandi abantu bose bariko barajabuka; umwami yari ahagaze iruhande y’umwonga Kidironi, kandi abantu bose bariko barajabuka, bagendera mu nzira nini ija mu gahinga. <span id="chapter15_verse24"></span><strong><sup>24 </sup></strong>Kandi ehe na Zadoki ni ho yari, ari kumwe n’Abalewi bose bareruye isandugu y’isezerano ry’Imana y’ukuri; nuko bashira nya sandugu y’Imana y’ukuri hasi iruhande ya Abiyatari, gushika abantu bose bari bavuye mu gisagara barangije kujabuka. <span id="chapter15_verse25"></span><strong><sup>25 </sup></strong>Mugabo umwami abwira Zadoki ati: “Subiza iyo sandugu y’Imana y’ukuri mu gisagara. Ninagira ubutoni mu maso ya Yehova, azongarukana rero ata gukeka maze anyereke iyo sandugu be n’ahantu iba. <span id="chapter15_verse26"></span><strong><sup>26 </sup></strong>Mugabo niyavuga ati: ‘Sinahimbawe nawe,’⁠—​ndi hano, angirire ivyo abona ko ari vyiza mu maso yiwe.” <span id="chapter15_verse27"></span><strong><sup>27 </sup></strong>Umwami abandanya kubwira Zadoki umuherezi ati: “None nturi rubonyi? Nusubire mu gisagara wewe na Abiyatari, musubiraneyo n’abahungu banyu babiri, ari bo Ahimayazi umuhungu wawe na Yonatani umuhungu wa Abiyatari. <span id="chapter15_verse28"></span><strong><sup>28 </sup></strong>Ehe ngira ntebere iruhande y’ivyambu vy’agahinga gushika ijambo ryo kumenyesha inkuru rije rivuye kuri mwebwe.” <span id="chapter15_verse29"></span><strong><sup>29 </sup></strong>Zadoki na Abiyatari basubiza rero isandugu y’Imana y’ukuri i Yeruzalemu, babandanya kubayo.</p>
<p id="p115" data-pid="115" class="p115 sb"><span id="chapter15_verse30"></span><strong><sup>30 </sup></strong>Dawidi yariko adugana umudugo w’Imyelayo, aduga arira, umutwe wiwe upfutse, kandi yariko agenda ibirenge bisa; nuko abantu bose bari kumwe na we umwe wese apfuka umutwe wiwe, maze baraduga, baduga barira. <span id="chapter15_verse31"></span><strong><sup>31 </sup></strong>Nuko Dawidi amenyeshwa ngo: “Ahitofeli ari mu bariko bagirana na Abusalomu umugambi mubi.” Dawidi aca avuga ati: “Ewe Yehova, ndakwinginze impanuro ya Ahitofeli uyihindure ubupfu!”</p>
<p id="p116" data-pid="116" class="p116 sb"><span id="chapter15_verse32"></span><strong><sup>32 </sup></strong>Dawidi ashitse kw’isonga aho abantu bari basanzwe bunamira Imana, ehe Hushayi Umwaruki aza kumusanganira, ikanzu yiwe yatantamutse kandi ku mutwe wiwe hari ivu. <span id="chapter15_verse33"></span><strong><sup>33 </sup></strong>Ariko Dawidi amubwira ati: “Hamwe wojabukana nanje koko, ntiwobura kumbera umutwaro. <span id="chapter15_verse34"></span><strong><sup>34 </sup></strong>Mugabo niwasubira mu gisagara ukabwira koko Abusalomu uti: ‘Ndi umusuku wawe, Mwami. Jewe nari umusuku wa so ico gihe, mugabo ubu ndi umusuku wawe,’ uzoheze unyicire rero impanuro ya Ahitofeli. <span id="chapter15_verse35"></span><strong><sup>35 </sup></strong>None Zadoki na Abiyatari abaherezi ntibari kumwe nawe hariya? Ikintu cose uzokwumva kivuye mu nzu y’umwami ntuze ubure kukibwira Zadoki na Abiyatari abaherezi. <span id="chapter15_verse36"></span><strong><sup>36 </sup></strong>Ehe hariya bari kumwe n’abahungu babo babiri, Ahimayazi wa Zadoki na Yonatani wa Abiyatari; <span id="page506" class="pageNum" data-no="506" data-before-text="506"></span>muze mundungikire biciye kuri bo ikintu cose muzokwumva.” <span id="chapter15_verse37"></span><strong><sup>37 </sup></strong>Hushayi umugenzi wa Dawidi yinjira rero mu gisagara. Nayo Abusalomu, yinjira i Yeruzalemu.</p>
</body>
</html>
