<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">16</a> : <a href="bibleversenav10_16.xhtml">1 - 23</a></p>
<p id="p117" data-pid="117" class="p117 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Dawidi amaze kurengana gatoyi nya songa, Ziba umusuku wa Mefibosheti aza kumusanganira afise indogobwa zibiri ziriko amatandiko, kuri zo hakaba hari imikate amajana abiri, n’udutsima ijana tw’inzabibu zumye, n’imitekero ijana y’ivyamwa vyo mu ci, n’umubindi munini w’umuvinyu. <span id="chapter16_verse2"></span><strong><sup>2 </sup></strong>Maze umwami abwira Ziba ati: “Ivyo bintu witwaje ni ivy’iki?” Ziba aca avuga ati: “Indogobwa ni izo abo mu rugo rw’umwami bagenderako, imikate be n’umutekero w’ivyamwa vyo mu ci ni ivyo imisore irya, umuvinyu na wo ni uwo umuntu azoruha cane mu gahinga azonywa.” <span id="chapter16_verse3"></span><strong><sup>3 </sup></strong>Nuko umwami avuga ati: “None mwene shobuja ari hehe?” Maze Ziba abwira umwami ati: “Ehe yibereye i Yeruzalemu; kuko yavuze ngo: ‘Uno musi inzu ya Isirayeli iransubiza ingoma ya dawe.’” <span id="chapter16_verse4"></span><strong><sup>4 </sup></strong>Nuko umwami abwira Ziba ati: “Ehe ikintu cose ca Mefibosheti ni icawe.” Ziba aca avuga ati: “Ndunamye koko. Ningire ubutoni mu maso yawe, mukama wanje umwami.”</p>
<p id="p118" data-pid="118" class="p118 sb"><span id="chapter16_verse5"></span><strong><sup>5 </sup></strong>Umwami Dawidi ashika i Bahurimu, maze umugabo umwe wo mu muryango w’inzu ya Sauli asohoka ng’aho, akaba yitwa Shimeyi, mwene Gera; mu gusohoka, agenda arahamagarira akabi ku mwami. <span id="chapter16_verse6"></span><strong><sup>6 </sup></strong>Atangura gutera amabuye Dawidi n’abasuku b’Umwami Dawidi bose; kandi abantu bose n’abagabo b’abanyenkomezi bose bari iburyo bw’umwami n’ibubamfu bwiwe. <span id="chapter16_verse7"></span><strong><sup>7 </sup></strong>Ibi ni vyo Shimeyi yavuga uko yahamagarira akabi ku mwami: “Sohoka, sohoka, wa mugabo yagirwa n’amaraso kandi w’imburakimazi! <span id="chapter16_verse8"></span><strong><sup>8 </sup></strong>Yehova agarukanye kuri wewe amaraso yose y’inzu ya Sauli, uwo waganje mu kibanza ciwe; kandi Yehova atanze ingoma mu kuboko kwa Abusalomu umuhungu wawe. Ehe noneho uri mu vyago vyawe, kuko uri umugabo yagirwa n’amaraso!”</p>
<p id="p119" data-pid="119" class="p119 sb"><span id="chapter16_verse9"></span><strong><sup>9 </sup></strong>Amaherezo Abishayi mwene Zeruwiya abwira umwami ati: “Kubera iki iyo mbwa ipfuye yohamagarira akabi ku mukama wanje umwami? Ndakwinginze ureke njabuke, ndamukureko umutwe.” <span id="chapter16_verse10"></span><strong><sup>10 </sup></strong>Mugabo umwami avuga ati: “Mpuriye ku ki namwe, ga yemwe bene Zeruwiya? Nimumureke ahamagarire akabi kuri jewe, kuko Yehova ari we yamubwiye ati: ‘Hamagarira akabi kuri Dawidi!’ Ni nde none yovuga ati: ‘Kubera iki wagize gutyo?’” <span id="chapter16_verse11"></span><strong><sup>11 </sup></strong>Dawidi abandanya kubwira Abishayi n’abasuku biwe bose ati: “Ehe umuhungu wanje, uwavuye imbere muri jewe, ariko arondera ubuzima bwanje; hari akantu rero Umubenyamini! Nimumureke ahamagarire akabi kuri jewe, kuko Yehova yabimubwiye! <span id="chapter16_verse12"></span><strong><sup>12 </sup></strong>Kumbure Yehova ari bubone n’ijisho ryiwe, kandi Yehova ntabura kunsubiza ineza mu kibanza c’umuvumo wa Shimeyi w’uyu musi.” <span id="chapter16_verse13"></span><strong><sup>13 </sup></strong>Nuko Dawidi n’abantu <span id="page507" class="pageNum" data-no="507" data-before-text="507"></span>biwe babandanya kugenda mu nzira, mu gihe Shimeyi yariko agendera ku nkike y’umusozi, agenda abangabanganye na we kugira ngo ahamagarire akabi kuri Dawidi; aguma atera amabuye uko yagenda abangabanganye na we, agatera n’inkungugu nyinshi.</p>
<p id="p120" data-pid="120" class="p120 sb"><span id="chapter16_verse14"></span><strong><sup>14 </sup></strong>Amaherezo umwami n’abantu bose bari kumwe na we barashika, barushe. Nuko bagarurira agatege ng’aho.</p>
<p id="p121" data-pid="121" class="p121 sb"><span id="chapter16_verse15"></span><strong><sup>15 </sup></strong>Nayo Abusalomu n’abantu bose, abagabo ba Isirayeli, binjira i Yeruzalemu; kandi Ahitofeli yari kumwe na we. <span id="chapter16_verse16"></span><strong><sup>16 </sup></strong>Hushayi Umwaruki, umugenzi wa Dawidi, akimara kwinjira aho Abusalomu ari, atangura kubwira Abusalomu ati: “Umwami nabeho! Umwami nabeho!” <span id="chapter16_verse17"></span><strong><sup>17 </sup></strong>Abusalomu aca abwira Hushayi ati: “Mbega ubu ni bwo buntu bwuzuye urukundo ugiriye umugenzi wawe? Kubera iki utajanye n’umugenzi wawe?” <span id="chapter16_verse18"></span><strong><sup>18 </sup></strong>Hushayi abwira rero Abusalomu ati: “Oya, ahubwo uwo Yehova yatoye, be n’aba bantu hamwe n’abagabo ba Isirayeli bose, nzoba uwiwe, kandi nzobana na we. <span id="chapter16_verse19"></span><strong><sup>19 </sup></strong>Kandi ubugira kabiri mvuze nti: ‘Ni nde nzokorera? Mbega si imbere y’umuhungu wiwe? Nk’uko nakoreye imbere ya so, ni ko nzoba imbere yawe.’”</p>
<p id="p122" data-pid="122" class="p122 sb"><span id="chapter16_verse20"></span><strong><sup>20 </sup></strong>Mu nyuma Abusalomu abwira Ahitofeli ati: “Nimutange impanuro. Tugire iki?” <span id="chapter16_verse21"></span><strong><sup>21 </sup></strong>Maze Ahitofeli abwira Abusalomu ati: “Nuryamane n’incoreke za so, izo yasize ngo zitwararike inzu. Maze Isirayeli yose ntizobura kwumva ko wigize umunuko kuri so, kandi amaboko y’abari kumwe nawe bose azokomera ata gukeka.” <span id="chapter16_verse22"></span><strong><sup>22 </sup></strong>Nuko bashingira ihema Abusalomu ku gisenge, maze Abusalomu atangura kuryamana n’incoreke za se mu maso ya Isirayeli yose.</p>
<p id="p123" data-pid="123" class="p123 sb"><span id="chapter16_verse23"></span><strong><sup>23 </sup></strong>Kandi impanuro Ahitofeli yatanga muri iyo misi, wamengo ni nk’aho umuntu asiguje ijambo ry’Imana y’ukuri. Ukwo ni ko impanuro yose ya Ahitofeli yamera kuri Dawidi no kuri Abusalomu.</p>
</body>
</html>
