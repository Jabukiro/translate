<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 17</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">17</a> : <a href="bibleversenav10_17.xhtml">1 - 29</a></p>
<p id="p124" data-pid="124" class="p124 sb"><span id="chapter17"></span><span id="chapter17_verse1"></span><span class="w_ch"><strong>17 </strong></span>Ahitofeli abwira Abusalomu ati: “Ndakwinginze ureke ntore abagabo ibihumbi cumi na bibiri maze mpaguruke, nome inyuma Dawidi muri iri joro. <span id="chapter17_verse2"></span><strong><sup>2 </sup></strong>Ndaheza nshike kuri we mu gihe azoba arambiwe kandi aregeye amaboko yompi, maze ntume koko ajugumira; abantu bose bari kumwe na we baraheza bahunge ata kabuza, nanje ata gukeka nice umwami wenyene. <span id="chapter17_verse3"></span><strong><sup>3 </sup></strong>Ureke ngarukane abantu bose kuri wewe. Ukugaruka kw’abantu bose guhagaze kuri uwo mugabo uriko urarondera; kandi abantu bose bazoba amahoro.” <span id="chapter17_verse4"></span><strong><sup>4 </sup></strong>Iryo jambo riba irigororotse mu maso ya Abusalomu no mu maso y’abagabo b’inararibonye ba Isirayeli bose.</p>
<p id="p125" data-pid="125" class="p125 sb"><span id="chapter17_verse5"></span><strong><sup>5 </sup></strong>Ariko Abusalomu avuga ati: “Ndakwinginze uhamagare na Hushayi Umwaruki, twumve iriri mu kanwa kiwe, egome mu kanwa kiwe.” <span id="chapter17_verse6"></span><strong><sup>6 </sup></strong>Hushayi yinjira rero aho Abusalomu ari. Maze Abusalomu amubwira ati: “Ahitofeli yavuze gutya. None dukurikize ijambo ryiwe? Atari aho, nuvuge wewe ubwawe.” <span id="chapter17_verse7"></span><strong><sup>7 </sup></strong>Hushayi aca abwira Abusalomu ati: “Impanuro Ahitofeli yatanze, ubu hoho si nziza!”</p>
<p id="p126" data-pid="126" class="p126 sb"><span id="page508" class="pageNum" data-no="508" data-before-text="508"></span><span id="chapter17_verse8"></span><strong><sup>8 </sup></strong>Hushayi abandanya kuvuga ati: “Wewe ubwawe urazi neza so wawe n’abantu biwe, yuko ari abanyenkomezi, kandi ni abantu b’umutima udundumiwe, nk’idubu y’ingore yatakaje ivyana vyayo mu gahinga; so wawe ni umurwanyi, ntari burarane n’abantu. <span id="chapter17_verse9"></span><strong><sup>9 </sup></strong>Ehe, ubu yinyegeje muri umwe mu myobo canke muri kimwe mu bindi bibanza; niyatangura kubatera, uwuzovyumva ntazobura kwumva maze akavuga ati: ‘Habaye ugutsindwa mu bantu bakurikira Abusalomu!’ <span id="chapter17_verse10"></span><strong><sup>10 </sup></strong>Mbere n’umugabo w’intwari afise umutima umeze nk’umutima w’intambwe azogoyagoya ata gukeka; kuko Isirayeli yose izi yuko so wawe ari umugabo w’umunyenkomezi, nk’uko biri no ku bagabo b’intwari bari kumwe na we. <span id="chapter17_verse11"></span><strong><sup>11 </sup></strong>Jewe ubwanje mpanuye rero nti: Isirayeli yose nikoranire kuri wewe, kuva i Dani gushika i Beyeri-sheba, ibe nk’utuvunguka tw’umusenyi turi iruhande y’ikiyaga mu bwinshi, kandi nawe ubwawe uje mu ndwano. <span id="chapter17_verse12"></span><strong><sup>12 </sup></strong>Tuzomutera muri kimwe mu bibanza azoba arimwo koko, kandi twebwe ubwacu tuzomugwako nk’uko ikime kigwa ku butaka; kandi ata gukeka ntihazosigara n’umwe muri we n’abagabo bose bari kumwe na we. <span id="chapter17_verse13"></span><strong><sup>13 </sup></strong>Niyavayo akaja mu gisagara kanaka, Isirayeli yose izotwara rero imigozi kuri nya gisagara, duheze tukiburute gushika mu mwonga, gushika aho ata n’akabuye kabonekayo.”</p>
<p id="p127" data-pid="127" class="p127 sb"><span id="chapter17_verse14"></span><strong><sup>14 </sup></strong>Maze Abusalomu n’abagabo ba Isirayeli bose bavuga bati: “Impanuro ya Hushayi Umwaruki ni nziza kuruta impanuro ya Ahitofeli!” Kandi Yehova ubwiwe yari yaratanze itegeko ryo kwica impanuro ya Ahitofeli naho ari nziza, kugira ngo Yehova azane ivyago kuri Abusalomu.</p>
<p id="p128" data-pid="128" class="p128 sb"><span id="chapter17_verse15"></span><strong><sup>15 </sup></strong>Mu nyuma Hushayi abwira Zadoki na Abiyatari abaherezi ati: “Ahitofeli yahanuye Abusalomu n’abagabo b’inararibonye ba Isirayeli uku n’uku, nanje ubwanje mpanura uku n’uku. <span id="chapter17_verse16"></span><strong><sup>16 </sup></strong>Ubu rero, nimutume vyihuta kumenyesha Dawidi muti: ‘Iri joro nturare mu biyaya vy’ubugaragwa vy’agahinga, mugabo na wewe ujabuke ata kabuza, umwami n’abantu bose bari kumwe na we ntibahave bamirwa.’”</p>
<p id="p129" data-pid="129" class="p129 sb"><span id="chapter17_verse17"></span><strong><sup>17 </sup></strong>Kubera ko Yonatani na Ahimayazi bari bahagaze i Eni-rogeli, umusukukazi umwe aja kubibamenyesha. Nuko baragenda, kuko bategerezwa kubimenyesha Umwami Dawidi; mu bisanzwe baratinya kubonwa binjira mu gisagara. <span id="chapter17_verse18"></span><strong><sup>18 </sup></strong>Ariko umusore umwe arababona maze abimenyesha Abusalomu. Uko ari babiri baragenda rero vyihuta maze bashika ku nzu y’umugabo umwe i Bahurimu, uwari afise iriba mu kigo ciwe; nuko bamanuka muri ryo. <span id="chapter17_verse19"></span><strong><sup>19 </sup></strong>Hanyuma umugore wiwe afata igikingirizo araheza agisanza ku munwa wa nya riba maze arunda kuri co intete zihuye; ntihagira ikintu na kimwe kimenyekana kuri ivyo. <span id="chapter17_verse20"></span><strong><sup>20 </sup></strong>Nuko abasuku ba Abusalomu bashika aho uwo mugore ari, mu nzu yiwe, maze bavuga bati: “Ahimayazi na Yonatani bari hehe?” Uwo mugore aca ababwira ati: “Bavuye ng’aha barabandanya <span id="page509" class="pageNum" data-no="509" data-before-text="509"></span>ku mazi.” Babandanya kurondera, mugabo ntibabatora; nuko basubira i Yeruzalemu.</p>
<p id="p130" data-pid="130" class="p130 sb"><span id="chapter17_verse21"></span><strong><sup>21 </sup></strong>Bamaze kugenda, baca baraduga bava muri nya riba, baja kubimenyesha Umwami Dawidi, babwira Dawidi bati: “Nimuhaguruke mujabuke amazi vyihuta; kuko uku ari ko Ahitofeli yatanze impanuro yo kubagirira nabi.” <span id="chapter17_verse22"></span><strong><sup>22 </sup></strong>Dawidi aca arahaguruka, be n’abantu bose bari kumwe na we, maze babandanya kujabuka Yorodani gushika bukeye, gushika hadasigaye n’umwe atari yajabutse Yorodani.</p>
<p id="p131" data-pid="131" class="p131 sb"><span id="chapter17_verse23"></span><strong><sup>23 </sup></strong>Nayo Ahitofeli, abona ko impanuro yiwe itari yakurikijwe, maze ashira itandiko ku ndogobwa hanyuma arahaguruka, aja ku nzu yiwe mu gisagara ciwe. Maze aha amategeko urugo rwiwe araheza ariniga maze arapfa. Nuko ahambwa mw’itongo ryo guhambamwo rya ba sekuruza.</p>
<p id="p132" data-pid="132" class="p132 sb"><span id="chapter17_verse24"></span><strong><sup>24 </sup></strong>Nayo Dawidi, ashika i Mahanayimu, Abusalomu na we ajabuka Yorodani, ari kumwe n’abagabo ba Isirayeli bose. <span id="chapter17_verse25"></span><strong><sup>25 </sup></strong>Amasa ni we Abusalomu yagize umukuru w’ingabo mu kibanza ca Yowabu; Amasa yari umuhungu w’umugabo yitwa Itira Umwisirayeli, uwari yararyamanye na Abigayili umukobwa wa Nahashi, mwene wabo na Zeruwiya, nyina wa Yowabu. <span id="chapter17_verse26"></span><strong><sup>26 </sup></strong>Nuko Isirayeli na Abusalomu bakambika mu gihugu ca Gileyadi.</p>
<p id="p133" data-pid="133" class="p133 sb"><span id="chapter17_verse27"></span><strong><sup>27 </sup></strong>Dawidi akimara gushika i Mahanayimu, Shobi mwene Nahashi w’i Raba ha bene Amoni, na Makiri mwene Amiyeli w’i Lo-debari, na Baruzilayi Umugileyadi w’i Rogelimu <span id="chapter17_verse28"></span><strong><sup>28 </sup></strong>bazana ibitanda, n’amabesani, n’ivyombo vy’umubumvyi, n’ingano, na sayiri, n’ifu, n’intete zikaranze, n’ibiharo, n’inkore, n’intete zumye, <span id="chapter17_verse29"></span><strong><sup>29 </sup></strong>n’ubuki, n’amasoro, n’intama, n’urubu rw’inka, babizanira Dawidi n’abantu bari kumwe na we kugira ngo barye, kuko bavuga bati: “Abantu barashonje, bararushe kandi baranyotewe mu gahinga.”</p>
</body>
</html>
