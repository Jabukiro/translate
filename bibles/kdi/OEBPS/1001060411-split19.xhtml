<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">19</a> : <a href="bibleversenav10_19.xhtml">1 - 43</a></p>
<p id="p143" data-pid="143" class="p143 sb"><span id="page512" class="pageNum" data-no="512" data-before-text="512"></span><span id="chapter19"></span><span id="chapter19_verse1"></span><span class="w_ch"><strong>19 </strong></span>Mu nyuma Yowabu amenyeshwa ngo: “Ehe, umwami ariko ararira, agandariye Abusalomu.” <span id="chapter19_verse2"></span><strong><sup>2 </sup></strong>Gutyo ubukiriro kuri uwo musi buba akaryo ko kugandara ku bantu bose, kuko uwo musi abantu bumvise bivugwa ngo: “Umwami yababaye kubera umuhungu wiwe.” <span id="chapter19_verse3"></span><strong><sup>3 </sup></strong>Nuko kuri uwo musi abantu batangura kugenda bomboka mu kwinjira mu gisagara, nk’uko abantu bomboka igihe baba bumva bateterewe kubera bahunze mu rugamba. <span id="chapter19_verse4"></span><strong><sup>4 </sup></strong>Maze umwami ubwiwe apfuka mu maso hiwe, abandanya gusemerera n’ijwi rirenga ati: “Mwananje Abusalomu, Abusalomu mwananje, mwananje!”</p>
<p id="p144" data-pid="144" class="p144 sb"><span id="chapter19_verse5"></span><strong><sup>5 </sup></strong>Amaherezo Yowabu yinjira aho umwami ari mu nzu, avuga ati: “Uno musi uratetereje mu maso h’abasuku bawe bose, ari bo bakijije ubuzima bwawe uno musi n’ubuzima bw’abahungu bawe n’abakobwa bawe, n’ubuzima bw’abagore bawe, n’ubuzima bw’incoreke zawe, <span id="chapter19_verse6"></span><strong><sup>6 </sup></strong>mu gukunda abakwanka, ukanka abagukunda; kuko uyu musi wamenyesheje yuko abakuru n’abasuku ari ubusa kuri wewe, kubera ko uyu musi nzi neza yuko iyo Abusalomu aba akiriho, natwe abasigaye twese tukaba uyu musi twapfuye, emwe, ico gihe vyari kuba vyiza mu maso yawe. <span id="chapter19_verse7"></span><strong><sup>7 </sup></strong>Ubu rero nuhaguruke, usohoke maze uhumurize abasuku bawe udaca ku ruhande, kuko ndahiye Yehova yuko nutasohoka, ata mugabo n’umwe aza kurarana nawe muri iri ijoro; kandi ata gukeka ivyo birakubera bibi kuruta ububi bwose bwagushikiye kuva mu buto bwawe gushika ubu.” <span id="chapter19_verse8"></span><strong><sup>8 </sup></strong>Umwami arahaguruka rero araheza yicara mw’irembo, maze abantu bose bamenyeshwa ngo: “Erega umwami yicaye mw’irembo.” Nuko abantu bose batangura kuza imbere y’umwami.</p>
<p id="p145" data-pid="145" class="p145 sb">Nayo Isirayeli, yari yahunze, umwe wese aja i muhira iwe. <span id="chapter19_verse9"></span><strong><sup>9 </sup></strong>Nuko mu miryango yose ya Isirayeli, abantu bose baja mu vyo guharira bavuga ngo: “Umwami ni we yaturokoye mu kiganza c’abansi bacu, kandi ni we yadukijije ikiganza c’Abafilisitiya; none ubu yahunze Abusalomu, ava mu gihugu. <span id="chapter19_verse10"></span><strong><sup>10 </sup></strong>Nayo Abusalomu, uwo twarobanuje amavuta ngo atuganze, yapfiriye mu rugamba. Kubera iki none ubu ata na kimwe muriko murakora kugira ngo mugarukane umwami?”</p>
<p id="p146" data-pid="146" class="p146 sb"><span id="chapter19_verse11"></span><strong><sup>11 </sup></strong>Nayo Umwami Dawidi, atuma kuri Zadoki na Abiyatari abaherezi, ati: “Mubwire abagabo b’inararibonye ba Yuda muti: ‘Kubera iki mwoba aba nyuma mu kugarukana umwami ku nzu yiwe, kandi ijambo rya Isirayeli yose ryashikiriye umwami aho aba? <span id="chapter19_verse12"></span><strong><sup>12 </sup></strong>Mwebwe muri bene wacu; muri igufa ryanje n’umubiri wanje. Kubera iki none mwoba aba nyuma mu kugarukana umwami?’ <span id="chapter19_verse13"></span><strong><sup>13 </sup></strong>Amasa na we mumubwire muti: ‘Mbega nturi igufa ryanje n’umubiri wanje? Imana ingirire gutyo, mbere n’ibirenze ivyo, nutaba umukuru w’ingabo imbere yanje nantaryo mu kibanza ca Yowabu.’”</p>
<p id="p147" data-pid="147" class="p147 sb"><span id="chapter19_verse14"></span><strong><sup>14 </sup></strong>Nuko agonda imitima y’abagabo ba Yuda bose nk’umuntu umwe, ku buryo batuma ku mwami ngo: “Garuka, wewe n’abasuku bawe bose.”</p>
<p id="p148" data-pid="148" class="p148 sb"><span id="page513" class="pageNum" data-no="513" data-before-text="513"></span><span id="chapter19_verse15"></span><strong><sup>15 </sup></strong>Umwami atangura gusubirayo, aragenda gushika kuri Yorodani. Nayo Yuda, iza i Gilugali kugira ije gusanganira umwami, ngo imujabukane Yorodani. <span id="chapter19_verse16"></span><strong><sup>16 </sup></strong>Maze Shimeyi mwene Gera Umubenyamini, uwava i Bahurimu, yihutira kumanukana n’abagabo ba Yuda gusanganira Umwami Dawidi. <span id="chapter19_verse17"></span><strong><sup>17 </sup></strong>Kandi yari kumwe n’abagabo igihumbi ba Benyamini. (Na Ziba umusuku w’inzu ya Sauli, ari kumwe n’abahungu biwe cumi na batanu n’abasuku biwe mirongo ibiri; nuko bashika kuri Yorodani imbere y’umwami. <span id="chapter19_verse18"></span><strong><sup>18 </sup></strong>Maze ajabuka icambu kugira ngo ajabukane urugo rw’umwami no kugira ngo akore ivyari vyiza mu maso yiwe.) Nayo Shimeyi mwene Gera, yikubita hasi imbere y’umwami igihe uno yagira ajabuke Yorodani. <span id="chapter19_verse19"></span><strong><sup>19 </sup></strong>Maze abwira umwami ati: “Umukama wanje ntamparureko ikosa, kandi ntiwibuke ikibi umusuku wawe yakoze ku musi umukama wanje umwami yasohoka Yeruzalemu, ku buryo umwami yobishirako umutima. <span id="chapter19_verse20"></span><strong><sup>20 </sup></strong>Kuko jewe umusuku wawe nzi neza yuko ari jewe nacumuye; none ehe uyu musi ni jewe nje ubwa mbere mu nzu ya Yozefu yose, ngo manuke gusanganira umukama wanje umwami.”</p>
<p id="p149" data-pid="149" class="p149 sb"><span id="chapter19_verse21"></span><strong><sup>21 </sup></strong>Abishayi mwene Zeruwiya aca arishura, avuga ati: “Ku bw’ivyo, Shimeyi none ntakwiye kwicwa kubera yahamagariye akabi ku wo Yehova yarobanuje amavuta?” <span id="chapter19_verse22"></span><strong><sup>22 </sup></strong>Mugabo Dawidi avuga ati: “Mpuriye ku ki namwe, ga yemwe bene Zeruwiya, kugira ngo uno musi mube abandwanya? Hari uwokwicwa uno musi muri Isirayeli? Mbega sinzi neza uno musi ko ndi umwami aganza Isirayeli?” <span id="chapter19_verse23"></span><strong><sup>23 </sup></strong>Maze umwami abwira Shimeyi ati: “Ntupfa.” Hanyuma umwami aramurahira.</p>
<p id="p150" data-pid="150" class="p150 sb"><span id="chapter19_verse24"></span><strong><sup>24 </sup></strong>Nayo Mefibosheti umwuzukuru wa Sauli, amanuka gusanganira umwami; kandi ntiyari yaragiriye isuku ibirenge vyiwe canke ngo agirire isuku ubwanwa bwiwe bwo haruguru, canke ngo amese impuzu ziwe, kuva umusi umwami yagenda gushika umusi yagaruka amahoro. <span id="chapter19_verse25"></span><strong><sup>25 </sup></strong>Ashitse i Yeruzalemu gusanganira umwami, umwami aca amubwira ati: “Kubera iki utajanye nanje ga Mefibosheti?” <span id="chapter19_verse26"></span><strong><sup>26 </sup></strong>Na we avuga ati: “Mukama wanje umwami, umusuku wanje ni we yampenze. Kuko umusuku wawe yari yavuze ati: ‘Reka nishirire itandiko ku ndogobwa, kugira ndayigendereko, njane n’umwami,’ kuko umusuku wawe ari ikimuga. <span id="chapter19_verse27"></span><strong><sup>27 </sup></strong>Yarabesheye rero umusuku wawe ku mukama wanje umwami. Mugabo umukama wanje umwami ameze nk’umumarayika w’Imana y’ukuri; nukore rero ico ubona ko ari ciza mu maso yawe. <span id="chapter19_verse28"></span><strong><sup>28 </sup></strong>Kuko urugo rwa dawe rwose ata kindi rwocitse atari urugenewe gupfa imbere y’umukama wanje umwami, yamara washize umusuku wawe mu barira ku meza yawe. Hari ikindi none novuga ko mfitiye uburenganzira ngo nongere gutakambira umwami?”</p>
<p id="p151" data-pid="151" class="p151 sb"><span id="chapter19_verse29"></span><strong><sup>29 </sup></strong>Ariko umwami amubwira ati: “Kubera iki ukibandanya kuvuga amajambo yawe? Mvuze nti: ‘Wewe na Ziba muzosangira amatongo.’” <span id="chapter19_verse30"></span><strong><sup>30 </sup></strong>Mefibosheti aca abwira umwami ati: “Nashake atware yose, kizima <span id="page514" class="pageNum" data-no="514" data-before-text="514"></span>umukama wanje umwami yagarutse ku nzu yiwe amahoro.”</p>
<p id="p152" data-pid="152" class="p152 sb"><span id="chapter19_verse31"></span><strong><sup>31 </sup></strong>Na Baruzilayi Umugileyadi aramanuka avuye i Rogelimu kugira ajane n’umwami kuri Yorodani, ngo amuherekeze gushika kuri Yorodani. <span id="chapter19_verse32"></span><strong><sup>32 </sup></strong>Baruzilayi yari ashaje cane, akaba yari afise imyaka mirongo umunani; kandi ni we yari yararonkeje umwami ibifungurwa igihe yaba i Mahanayimu, kuko yari umugabo ahambaye cane. <span id="chapter19_verse33"></span><strong><sup>33 </sup></strong>Umwami abwira rero Baruzilayi ati: “Wewe nujabukane nanje, nanje sinzobura kukuronsa ibifungurwa uri kumwe nanje i Yeruzalemu.” <span id="chapter19_verse34"></span><strong><sup>34 </sup></strong>Mugabo Baruzilayi abwira umwami ati: “Mbega imisi y’imyaka y’ubuzima bwanje imeze nk’iki, aho nodugana n’umwami i Yeruzalemu? <span id="chapter19_verse35"></span><strong><sup>35 </sup></strong>Uyu musi mfise imyaka mirongo umunani. Mbega noshobora kumenya gutandukanya iciza n’ikibi, canke jewe umusuku wawe noshobora kwumva uburyohe bw’ivyo norya n’ivyo nonywa, canke noba ngishobora kwumviriza ijwi ry’abaririmvyi n’abaririmvyikazi? Kubera iki none jewe umusuku wawe nosubira kubera umuzigo umukama wanje umwami? <span id="chapter19_verse36"></span><strong><sup>36 </sup></strong>Ko urugendo rutoyi ari rwo gusa umusuku wawe yashoboye guherekeza umwami gushika kuri Yorodani, kubera iki none umwami yonyishura iyo mpembo? <span id="chapter19_verse37"></span><strong><sup>37 </sup></strong>Ndakwinginze ureke jewe umusuku wawe nsubire inyuma, mpfire mu gisagara canje, hafi y’aho dawe na mawe bahambwe. Mugabo ng’uyu umusuku wawe Kimuhamu. Najabukane n’umukama wanje umwami; uze umugirire ico ubona ko ari ciza.”</p>
<p id="p153" data-pid="153" class="p153 sb"><span id="chapter19_verse38"></span><strong><sup>38 </sup></strong>Nuko umwami avuga ati: “Kimuhamu arajabukana nanje, nanje ubwanje nzomugirira ico mbona ko ari ciza; kandi ivyo uhitamwo kuntegeka vyose, nzobigukorera.” <span id="chapter19_verse39"></span><strong><sup>39 </sup></strong>Abantu bose batangura rero kujabuka Yorodani, n’umwami ubwiwe arajabuka; mugabo umwami asoma Baruzilayi yongera aramuhezagira, hanyuma uno asubira ahantu hiwe. <span id="chapter19_verse40"></span><strong><sup>40 </sup></strong>Igihe umwami yajabuka yerekeza i Gilugali, Kimuhamu yajabukanye na we, be n’abantu bo muri Yuda bose, be n’ica kabiri c’abantu ba Isirayeli, kugira ngo bajabukane umwami.</p>
<p id="p154" data-pid="154" class="p154 sb"><span id="chapter19_verse41"></span><strong><sup>41 </sup></strong>Nuko abagabo ba Isirayeli bose baza ku mwami, maze babwira umwami bati: “Kubera iki bene wacu, abagabo ba Yuda, bakwivye kugira ngo umwami bamujabutse Yorodani ari kumwe n’urugo rwiwe n’ingabo za Dawidi zose?” <span id="chapter19_verse42"></span><strong><sup>42 </sup></strong>Abagabo ba Yuda bose baca bishura abagabo ba Isirayeli bati: “Ni kubera yuko umwami ari incuti yacu ya hafi; kubera iki none ico kintu cabashavuje? Hari aho twigeze turya ivy’umwami ngo tumuhomvye, canke hari ingabirano twazaniwe?”</p>
<p id="p155" data-pid="155" class="p155 sb"><span id="chapter19_verse43"></span><strong><sup>43 </sup></strong>Ariko abagabo ba Isirayeli bishura abagabo ba Yuda bati: “Dufise imigabane cumi mu mwami, ku buryo mbere no muri Dawidi tukuruta. Kubera iki none wadukengereye, kandi kubera iki ikibazo cacu co kugarukana umwami wacu kitabaye ica mbere?” Mugabo ijambo ry’abagabo ba Yuda riba irikomeye kuruta ijambo ry’abagabo ba Isirayeli.</p>
</body>
</html>
