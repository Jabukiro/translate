<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">2</a> : <a href="bibleversenav10_2.xhtml">1 - 32</a></p>
<p id="p17" data-pid="17" class="p17 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Inyuma y’ivyo, Dawidi atangura gusiguza Yehova ati: “Nduge muri kimwe mu bisagara vya Yuda?” Yehova aca amubwira ati: “Duga.” Dawidi yongera kuvuga ati: “Nduge <span id="page482" class="pageNum" data-no="482" data-before-text="482"></span>hehe?” Na we ati: “I Heburoni.” <span id="chapter2_verse2"></span><strong><sup>2 </sup></strong>Dawidi rero adugayo be n’abagore biwe babiri, Ahinowamu Umuyezireyelikazi na Abigayili umugore wa Nabali Umunyakarumeli. <span id="chapter2_verse3"></span><strong><sup>3 </sup></strong>Kandi Dawidi adugana abagabo bari kumwe na we, umwe wese n’urugo rwiwe; nuko baba mu bisagara vy’akarere ka Heburoni. <span id="chapter2_verse4"></span><strong><sup>4 </sup></strong>Maze abagabo ba Yuda baraza, barobanuza amavuta Dawidi ng’aho ngo abe umwami w’inzu ya Yuda.</p>
<p id="p18" data-pid="18" class="p18 sb">Nuko abantu baza kumenyesha Dawidi bati: “Abagabo b’i Yabeshi-gileyadi ni bo bahamvye Sauli.” <span id="chapter2_verse5"></span><strong><sup>5 </sup></strong>Dawidi aca atuma intumwa ku bagabo b’i Yabeshi-gileyadi ngo bababwire bati: “Muragahezagirwa na Yehova, kuko mwagiriye ubwo buntu bwuzuye urukundo umukama wanyu, Sauli, kubera ko mwamuhamvye. <span id="chapter2_verse6"></span><strong><sup>6 </sup></strong>Yehova rero abagirire ubuntu bwuzuye urukundo be n’ubwizigirwa, na jewe nyene nzobagirira iyo neza kuko mwakoze ico kintu. <span id="chapter2_verse7"></span><strong><sup>7 </sup></strong>Ubu amaboko yanyu rero niyikomeze kandi mube abagabo b’intwari, kuko umukama wanyu Sauli yapfuye, akaba ari jewe inzu ya Yuda yarobanuje amavuta ngo mbe umwami wabo.”</p>
<p id="p19" data-pid="19" class="p19 sb"><span id="chapter2_verse8"></span><strong><sup>8 </sup></strong>Nayo Abuneri mwene Neri, umukuru w’ingabo zahora ari iza Sauli, afata Ishi-bosheti mwene Sauli, amujabukana i Mahanayimu, <span id="chapter2_verse9"></span><strong><sup>9 </sup></strong>araheza amugira umwami wo kuganza Gileyadi n’Abashuri na Yezireyeli na Efurayimu na Benyamini na Isirayeli yose. <span id="chapter2_verse10"></span><strong><sup>10 </sup></strong>Ishi-bosheti mwene Sauli yari afise imyaka mirongo ine igihe yaba umwami wa Isirayeli, amara imyaka ibiri aganza. Inzu ya Yuda ni yo gusa yakurikiye Dawidi. <span id="chapter2_verse11"></span><strong><sup>11 </sup></strong>Igitigiri c’imisi Dawidi yabaye umwami i Heburoni aganza inzu ya Yuda, kiba imyaka indwi n’amezi atandatu.</p>
<p id="p20" data-pid="20" class="p20 sb"><span id="chapter2_verse12"></span><strong><sup>12 </sup></strong>Mu nyuma, Abuneri mwene Neri n’abasuku ba Ishi-bosheti mwene Sauli, barasohoka bavuye i Mahanayimu baja i Gibeyoni. <span id="chapter2_verse13"></span><strong><sup>13 </sup></strong>Nayo Yowabu mwene Zeruwiya n’abasuku ba Dawidi, barasohoka maze mu nyuma bahurira hamwe iruhande y’ikidengeri c’i Gibeyoni; baguma bicaye, bamwe hakuno ya nya kidengeri, abandi hakurya yaco. <span id="chapter2_verse14"></span><strong><sup>14 </sup></strong>Hanyuma Abuneri abwira Yowabu ati: “Ndakwinginze imisore ihaguruke irwanire imbere yacu.” Yowabu na we ati: “Nihaguruke.” <span id="chapter2_verse15"></span><strong><sup>15 </sup></strong>Irahaguruka rero, maze ija hakurya ikurikije igitigiri, cumi na babiri ba Benyamini na Ishi-bosheti mwene Sauli, na cumi na babiri bo mu basuku ba Dawidi. <span id="chapter2_verse16"></span><strong><sup>16 </sup></strong>Nuko batangura gucakirana imitwe, bazibagurana inkota mu mbavu, ku buryo bagwa hamwe. Mu nyuma aho hantu bahita Helikati-hazurimu, hakaba haherereye i Gibeyoni.</p>
<p id="p21" data-pid="21" class="p21 sb"><span id="chapter2_verse17"></span><strong><sup>17 </sup></strong>Uwo musi indwano iba iyikomeye cane, Abuneri n’abagabo ba Isirayeli amaherezo baratsindwa imbere y’abasuku ba Dawidi. <span id="chapter2_verse18"></span><strong><sup>18 </sup></strong>Kandi ba bahungu batatu ba Zeruwiya bari ng’aho, ari bo Yowabu na Abishayi na Asaheli; Asaheli yari umuntu w’amaguru anyaruka, nk’imwe mu ngeregere ziri mw’ishamba. <span id="chapter2_verse19"></span><strong><sup>19 </sup></strong>Asaheli <span id="page483" class="pageNum" data-no="483" data-before-text="483"></span>yoma inyuma Abuneri, ntiyakebereza iburyo canke ibubamfu ngo areke gukurikira Abuneri. <span id="chapter2_verse20"></span><strong><sup>20 </sup></strong>Amaherezo Abuneri araba inyuma yiwe, avuga ati: “Ni wewe ga Asaheli?” Na we ati: “Ni jewe.” <span id="chapter2_verse21"></span><strong><sup>21 </sup></strong>Maze Abuneri amubwira ati: “Kebereza iburyo bwawe canke ibubamfu bwawe, wifatire umwe muri iyo misore, witwarire ivyo uza kumwambura.” Mugabo Asaheli ntiyashaka gukevya ngo areke kumukurikira. <span id="chapter2_verse22"></span><strong><sup>22 </sup></strong>Abuneri rero yongera kubwira Asaheli ati: “Kevya ureke kunkurikira. Kubera iki nokwirirwa ndagutsinda hasi? Noshobora nte none kuraramurira amaso kuri Yowabu mwene wanyu?” <span id="chapter2_verse23"></span><strong><sup>23 </sup></strong>Mugabo aguma yanka gukevya; nuko Abuneri amuzibura umuhunda w’icumu mu nda, nya cumu risohokana mu mugongo; agwa ng’aho, apfira aho nyene. Abantu bose bashitse aho Asaheli yaguye agaca apfa, baca bahagarara.</p>
<p id="p22" data-pid="22" class="p22 sb"><span id="chapter2_verse24"></span><strong><sup>24 </sup></strong>Nuko Yowabu na Abishayi boma inyuma Abuneri. Izuba ririko rirarenga, bashika ku murambi wa Ama urabana na Giya, ku nzira ija mu gahinga ka Gibeyoni. <span id="chapter2_verse25"></span><strong><sup>25 </sup></strong>Maze bene Benyamini bakoranira inyuma ya Abuneri, baba umugwi umwe, baguma bahagaze kw’isonga ry’umurambi umwe. <span id="chapter2_verse26"></span><strong><sup>26 </sup></strong>Abuneri rero ahamagara Yowabu, ati: “Mbega inkota izokwama irya? Ntuzi vy’ukuri yuko amaherezo hazoba umururazi? None uzogeza ryari kutabwira abantu ngo bareke gukurikira bene wabo?” <span id="chapter2_verse27"></span><strong><sup>27 </sup></strong>Yowabu aca avuga ati: “Ndahiye ukubaho kw’Imana y’ukuri, iyo utavuga, mu gitondo ni ho abantu bosubijwe inyuma, umwe wese akareka gukurikira mwene wabo.” <span id="chapter2_verse28"></span><strong><sup>28 </sup></strong>Yowabu aca avuza inzamba, abantu bose barahagarara, ntibaba bakibandanya kwoma inyuma Isirayeli, kandi ntibongera gusubira kurwana.</p>
<p id="p23" data-pid="23" class="p23 sb"><span id="chapter2_verse29"></span><strong><sup>29 </sup></strong>Nayo Abuneri n’abantu biwe, bagenda iryo joro ryose baciye i Araba, hanyuma bajabuka Yorodani, bagenda bajanye imanga yose, amaherezo bashika i Mahanayimu. <span id="chapter2_verse30"></span><strong><sup>30 </sup></strong>Yowabu na we asubira inyuma, areka gukurikira Abuneri maze atangura gukoraniriza hamwe abantu bose. Mu basuku ba Dawidi hari habuze abagabo cumi n’icenda be na Asaheli. <span id="chapter2_verse31"></span><strong><sup>31 </sup></strong>Abasuku ba Dawidi bo, bari bagaritse abo kwa Benyamini n’abo mu bantu ba Abuneri: hari hapfuye abantu amajana atatu na mirongo itandatu. <span id="chapter2_verse32"></span><strong><sup>32 </sup></strong>Nuko batwara Asaheli, bamuhamba mw’itongo ryo guhambamwo rya se riri i Betelehemu. Maze Yowabu n’abantu biwe bagenda ijoro ryose, bubakerako bashitse i Heburoni.</p>
</body>
</html>
