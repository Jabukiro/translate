<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">4</a> : <a href="bibleversenav10_4.xhtml">1 - 12</a></p>
<p id="p35" data-pid="35" class="p35 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Umuhungu wa Sauli yumvise ko Abuneri yapfiriye i Heburoni, amaboko yiwe aca araregera, Abisirayeli bose na bo bahagarika umutima. <span id="chapter4_verse2"></span><strong><sup>2 </sup></strong>Kandi hari abagabo babiri, abakuru b’utugwi tw’abambuzi, bari ab’umuhungu wa Sauli; umwe yitwa Bayana, uwundi na we akitwa Rekabu; bari bene Rimoni Umunyabeyeroti, wo muri bene Benyamini; kuko i Beyeroti na ho nyene haharurwa ko ari aho muri Benyamini. <span id="chapter4_verse3"></span><strong><sup>3 </sup></strong>Nuko Abanyabeyeroti bahungira i Gitayimu, baba ba kavamahanga ng’aho gushika n’uyu musi.</p>
<p id="p36" data-pid="36" class="p36 sb"><span id="chapter4_verse4"></span><strong><sup>4 </sup></strong>Kandi Yonatani mwene Sauli yari afise umuhungu amugaye ibirenge. Yari afise imyaka itanu igihe inkuru yerekeye Sauli na Yonatani yashika ivuye i Yezireyeli; umurezi wiwe aramutwara maze arahunga, mugabo igihe yariko ariruka yataye umutwe kugira ngo ahunge, nya muhungu arakoroka, aca aramugara. Yitwa Mefibosheti.</p>
<p id="p37" data-pid="37" class="p37 sb"><span id="chapter4_verse5"></span><strong><sup>5 </sup></strong>Nuko bene Rimoni Umunyabeyeroti, Rekabu na Bayana, baragenda, bashika ku nzu ya Ishi-bosheti nko mu kiringo c’umusi haba hashushe cane, mu gihe yari asinziriye agatiro ko ku mutaga. <span id="chapter4_verse6"></span><strong><sup>6 </sup></strong>Maze binjira hagati mu nzu nk’abantu bagiye kurondera ingano, hanyuma bamuzibura mu nda; Rekabu na Bayana mwene wabo bagenda ata wubabonye. <span id="chapter4_verse7"></span><strong><sup>7 </sup></strong>Igihe binjira mu nzu, yari aryamye ku buriri bwiwe mu cumba ciwe c’uburyamo, maze baramuzibura baramwica, hanyuma bamukurako umutwe baraheza batwara uwo mutwe wiwe, bagenda ijoro ryose baciye mu nzira ija i Araba. <span id="chapter4_verse8"></span><strong><sup>8 </sup></strong>Amaherezo bazanira umutwe wa Ishi-bosheti Dawidi i Heburoni, maze babwira umwami bati: “Ng’uyu umutwe wa Ishi-bosheti mwene Sauli umwansi wawe yarondera ubuzima bwawe; mugabo uyu musi Yehova ahaye umukama wanje umwami kwihora Sauli n’uruvyaro rwiwe.”</p>
<p id="p38" data-pid="38" class="p38 sb"><span id="chapter4_verse9"></span><strong><sup>9 </sup></strong>Ariko Dawidi yishura Rekabu na Bayana mwene wabo, bene Rimoni Umunyabeyeroti, <span id="page487" class="pageNum" data-no="487" data-before-text="487"></span>ati: “Ndahiye ukubaho kwa Yehova we yacunguye ubuzima bwanje akabukura mu marushwa yose, <span id="chapter4_verse10"></span><strong><sup>10 </sup></strong>igihe umuntu umwe yamenyesha ati: ‘Erega Sauli yapfuye,’ mu maso yiwe akaba nk’uwuzanye inkuru nziza, naciye riho ndamufata maze ndamwicira i Zikulagi kandi nari nkwiye kumuha impembo y’uwuzana ubutumwa; <span id="chapter4_verse11"></span><strong><sup>11 </sup></strong>mbega sinorushiriza kubigenza gutyo mu gihe abagabo b’ababisha biciye umuntu agororotse mu nzu yiwe, ku gitanda ciwe? None ubu sinkwiye kwishuza amaraso yiwe mu maboko yanyu, nkabakura kw’isi?” <span id="chapter4_verse12"></span><strong><sup>12 </sup></strong>Dawidi aca ategeka imisore, na yo irabica maze ibaca ibikonjo n’ibirenge iraheza ibimanika iruhande y’ikidengeri c’i Heburoni; umutwe wa Ishi-bosheti na wo barawutora, bawuhamba mu kibanza co guhambamwo ca Abuneri i Heburoni.</p>
</body>
</html>
