<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Samweli 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Samweli</a>  <a href="biblechapternav10.xhtml">5</a> : <a href="bibleversenav10_5.xhtml">1 - 25</a></p>
<p id="p39" data-pid="39" class="p39 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Mu nyuma imiryango yose ya Isirayeli iza kuri Dawidi i Heburoni, maze ivuga iti: “Ehe twebwe ubwacu turi igufa ryawe n’umubiri wawe. <span id="chapter5_verse2"></span><strong><sup>2 </sup></strong>Ejo be n’imbere yaho, igihe Sauli yari umwami atuganza, ni wewe wasohokana Isirayeli ku rugamba ukongera ukayigarukana. Maze Yehova akubwira ati: ‘Ni wewe uzoragira igisata canje Isirayeli, kandi ni wewe uzoba indongozi ya Isirayeli.’” <span id="chapter5_verse3"></span><strong><sup>3 </sup></strong>Abagabo b’inararibonye ba Isirayeli bose baza rero ku mwami i Heburoni, maze Umwami Dawidi agirana isezerano na bo i Heburoni imbere ya Yehova; hanyuma barobanuza amavuta Dawidi ngo abe umwami wo kuganza Isirayeli.</p>
<p id="p40" data-pid="40" class="p40 sb"><span id="chapter5_verse4"></span><strong><sup>4 </sup></strong>Dawidi yari afise imyaka mirongo itatu igihe yaba umwami. Amara imyaka mirongo ine aganza. <span id="chapter5_verse5"></span><strong><sup>5 </sup></strong>I Heburoni, aganza Yuda imyaka indwi n’amezi atandatu; i Yeruzalemu na ho aganza Isirayeli yose na Yuda imyaka mirongo itatu n’itatu. <span id="chapter5_verse6"></span><strong><sup>6 </sup></strong>Nuko umwami n’abantu biwe baja i Yeruzalemu kurwanya Abayebusi baba mu gihugu; bano batangura kubwira Dawidi bati: “Ntuzokwinjira ng’aha, mugabo impumyi n’ibimuga bazogusubiza inyuma ata kabuza,” kuko biyumvira bati: “Dawidi ntazokwinjira ng’aha.” <span id="chapter5_verse7"></span><strong><sup>7 </sup></strong>Ariko Dawidi atangura gufata igihome gikomeye ca Siyoni, ni ukuvuga Igisagara ca Dawidi. <span id="chapter5_verse8"></span><strong><sup>8 </sup></strong>Dawidi rero kuri uwo musi avuga ati: “Uwukubita Abayebusi wese, nashikire ibimuga n’impumyi, abo umutima wa Dawidi wanka, aciye mu mugende w’amazi uca munsi!” Ni co gituma bivugwa ngo: “Impumyi n’ikimuga ntibazokwinjira mu nzu.” <span id="chapter5_verse9"></span><strong><sup>9 </sup></strong>Nuko Dawidi aba muri ico gihome gikomeye, hanyuma citwa Igisagara ca Dawidi; maze Dawidi yubaka irya n’ino yaco, ahera ku Kidunduri yerekeza imbere. <span id="chapter5_verse10"></span><strong><sup>10 </sup></strong>Gutyo Dawidi aguma arushiriza kuba uwukomeye, kandi Yehova Imana nyen’ingabo yari kumwe na we.</p>
<p id="p41" data-pid="41" class="p41 sb"><span id="chapter5_verse11"></span><strong><sup>11 </sup></strong>Nuko Hiramu umwami wa Tiro arungika intumwa kuri Dawidi, be n’ibiti vy’amasederi n’abakora mu vy’ibiti be n’abakora mu vy’amabuye y’impome, maze batangura kwubakira Dawidi inzu. <span id="page488" class="pageNum" data-no="488" data-before-text="488"></span><span id="chapter5_verse12"></span><strong><sup>12 </sup></strong>Dawidi amenya rero ko Yehova yari yamushimangiye bwa mwami wa Isirayeli be n’uko yari yashize hejuru ubwami bwiwe ku bw’igisata ciwe Isirayeli.</p>
<p id="p42" data-pid="42" class="p42 sb"><span id="chapter5_verse13"></span><strong><sup>13 </sup></strong>Muri ico gihe, Dawidi aronka izindi ncoreke yabira n’abandi bagore i Yeruzalemu amaze kuva i Heburoni; nuko Dawidi avyarirwa abandi bahungu n’abakobwa. <span id="chapter5_verse14"></span><strong><sup>14 </sup></strong>Aya ni yo mazina y’abo yavyariwe i Yeruzalemu: Shamuwa na Shobabu na Natani na Salomo, <span id="chapter5_verse15"></span><strong><sup>15 </sup></strong>na Ibuhari na Elishuwa na Nefegi na Yafiya, <span id="chapter5_verse16"></span><strong><sup>16 </sup></strong>na Elishama na Eliyada na Elifeleti.</p>
<p id="p43" data-pid="43" class="p43 sb"><span id="chapter5_verse17"></span><strong><sup>17 </sup></strong>Nuko Abafilisitiya bumva yuko bari barobanuje amavuta Dawidi ngo abe umwami wa Isirayeli. Abafilisitiya bose baca baduga kurondera Dawidi. Dawidi avyumvise, aca amanuka mu kibanza kigoye gushikamwo. <span id="chapter5_verse18"></span><strong><sup>18 </sup></strong>Abafilisitiya na bo barashika maze baguma bagendagenda irya n’ino mu kiyaya co hasi ca Refayimu. <span id="chapter5_verse19"></span><strong><sup>19 </sup></strong>Dawidi asiguza Yehova, ati: “Nduge kurwanya Abafilisitiya? Urabatanga mu kuboko kwanje?” Yehova aca abwira Dawidi ati: “Duga, kuko ntabura gutanga Abafilisitiya mu maboko yawe.” <span id="chapter5_verse20"></span><strong><sup>20 </sup></strong>Nuko Dawidi aza i Bayali-perazimu, abasasikira ng’aho. Maze avuga ati: “Yehova aciye igihengeri mu bansi banje imbere yanje, nk’igihengeri giciwe n’amazi.” Ni co catumye aho hantu ahita Bayali-perazimu. <span id="chapter5_verse21"></span><strong><sup>21 </sup></strong>Nuko bata ng’aho ibigirwamana vyabo, maze Dawidi n’abantu biwe barabitwara.</p>
<p id="p44" data-pid="44" class="p44 sb"><span id="chapter5_verse22"></span><strong><sup>22 </sup></strong>Mu nyuma Abafilisitiya bongera kuduga, bakwiragira irya n’ino mu kiyaya co hasi ca Refayimu. <span id="chapter5_verse23"></span><strong><sup>23 </sup></strong>Dawidi aca asiguza Yehova, mugabo avuga ati: “Ntuduge. Zunguruka ubaturuke inyuma, ubarwanirize imbere y’ibisaka vy’imibaka. <span id="chapter5_verse24"></span><strong><sup>24 </sup></strong>Niwumva urwamo rw’imirindi hejuru ya nya bisaka vy’imibaka, uce ukora ata gusuha, kuko ico gihe Yehova azoba yakwitangiye imbere kugira asasike ikambi y’Abafilisitiya.” <span id="chapter5_verse25"></span><strong><sup>25 </sup></strong>Nuko Dawidi agira kuno, nk’uko nyene Yehova yari yamutegetse, asasika Abafilisitiya, kuva i Geba gushika i Gezeri.</p>
</body>
</html>
