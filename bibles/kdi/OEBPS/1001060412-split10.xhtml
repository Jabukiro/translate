<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">10</a> : <a href="bibleversenav11_10.xhtml">1 - 29</a></p>
<p id="p94" data-pid="94" class="p94 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Kandi umwamikazi wa Sheba yarumva inkuru yerekeye Salomo ku bijanye n’izina rya Yehova. Aza rero kumugeza n’ibibazo bigoye. <span id="chapter10_verse2"></span><strong><sup>2 </sup></strong>Amaherezo ashika i Yeruzalemu ari kumwe n’umurongo w’akumiza rwose umuherekeje, n’ingamiya zitwaye amavuta y’umusomozo<span id="footnotesource26"></span><a epub:type="noteref" href="#footnote26">*</a> n’inzahabu nyinshi cane n’amabuye y’agaciro; nuko yinjira kwa Salomo maze atangura kumubwira ivyari bimuri ku mutima vyose. <span id="chapter10_verse3"></span><strong><sup>3 </sup></strong>Salomo na we amwishura ibibazo vyiwe vyose. Nta kibazo na kimwe cananiye umwami ngo ntakimwishure.</p>
<p id="p95" data-pid="95" class="p95 sb"><span id="chapter10_verse4"></span><strong><sup>4 </sup></strong>Umwamikazi wa Sheba abonye ubukerebutsi bwose bwa Salomo n’inzu yari yarubatse, <span id="chapter10_verse5"></span><strong><sup>5 </sup></strong>n’ibifungurwa vyo ku meza yiwe, n’ukuntu abasuku biwe bari bicaye, n’igikorwa co ku meza c’abaserevyi biwe n’inyambaro yabo, n’ibinyobwa vyiwe, n’ibimazi biturirwa vyiwe yama ashikana ku nzu ya Yehova, aca arajorerwa<span id="footnotesource27"></span><a epub:type="noteref" href="#footnote27">*</a>. <span id="chapter10_verse6"></span><strong><sup>6 </sup></strong>Nuko abwira umwami ati: “Ijambo numvise mu gihugu canje ku vyawe no ku bukerebutsi bwawe, ryari iry’ukuri. <span id="chapter10_verse7"></span><strong><sup>7 </sup></strong>Sinemeye nya majambo gushika nje kugira <span id="page550" class="pageNum" data-no="550" data-before-text="550"></span>ngo amaso yanje bwite avyibonere; none nsanze ata n’ica kabiri bambwiye. Mu bukerebutsi no mu gutunganirwa wararenganye ibintu numvise. <span id="chapter10_verse8"></span><strong><sup>8 </sup></strong>Hahiriwe abantu bawe; hahiriwe aba basuku bawe bama bahagarara imbere yawe, bumviriza ubukerebutsi bwawe! <span id="chapter10_verse9"></span><strong><sup>9 </sup></strong>Yehova Imana yawe ahezagirwe, we yahimbawe nawe mu kugushira ku ntebe y’ubwami ya Isirayeli; kuko Yehova akunda Isirayeli gushika igihe kitagira urugero, ku buryo yakugize umwami kugira ushitse ingingo y’ubutungane be n’ubugororotsi.”</p>
<p id="p96" data-pid="96" class="p96 sb"><span id="chapter10_verse10"></span><strong><sup>10 </sup></strong>Maze aha umwami italanto ijana na mirongo ibiri z’inzahabu n’amavuta y’umusomozo menshi cane be n’amabuye y’agaciro. Ntihigeze hasubira kuza amavuta y’umusomozo angana n’ayo umwamikazi wa Sheba yahaye Umwami Salomo.</p>
<p id="p97" data-pid="97" class="p97 sb"><span id="chapter10_verse11"></span><strong><sup>11 </sup></strong>Kandi umugwi w’imeri za Hiramu wazana inzahabu uzikuye i Ofiri, warakura i Ofiri n’ibiti vya alugumu vyinshi cane be n’amabuye y’agaciro. <span id="chapter10_verse12"></span><strong><sup>12 </sup></strong>Umwami atangura gukora muri ivyo biti vya alugumu ibishigikizo vy’inzu ya Yehova n’ivy’inzu y’umwami, n’inanga be n’ibicurarangisho vy’imirya vy’abaririmvyi. Ibiti vya alugumu nk’ivyo ntivyigeze kuza canke ngo biboneke gushika n’uyu musi.</p>
<p id="p98" data-pid="98" class="p98 sb"><span id="chapter10_verse13"></span><strong><sup>13 </sup></strong>Umwami Salomo na we aha umwamikazi wa Sheba ivyamuhimbara vyose yasavye, hatarimwo ivyo yamuhaye nk’uko ugutanga kwa cane kw’Umwami Salomo kwari. Inyuma y’ivyo arahindukira, aja mu gihugu ciwe, we hamwe n’abasuku biwe.</p>
<p id="p99" data-pid="99" class="p99 sb"><span id="chapter10_verse14"></span><strong><sup>14 </sup></strong>Uburemere bw’inzahabu zaza kwa Salomo mu mwaka umwe bwangana n’italanto amajana atandatu na mirongo itandatu na zitandatu z’inzahabu, <span id="chapter10_verse15"></span><strong><sup>15 </sup></strong>hatarimwo ivyazanwa n’abagabo b’ingenzi be n’inyungu yava ku bacuruza, n’ivyava ku bami bose b’Abarabu no kuri ba buramatari b’igihugu.</p>
<p id="p100" data-pid="100" class="p100 sb"><span id="chapter10_verse16"></span><strong><sup>16 </sup></strong>Umwami Salomo akora inkinzo zagutse amajana abiri mu nzahabu ivanze (imwimwe yose muri izo nkinzo zagutse ayishirako shekeli amajana atandatu z’inzahabu), <span id="chapter10_verse17"></span><strong><sup>17 </sup></strong>akora n’udukinzo amajana atatu mu nzahabu ivanze (agakinzo kamwekamwe kose agashirako imina zitatu z’inzahabu). Maze umwami abishira muri ya Nzu y’Ikibira c’i Libani.</p>
<p id="p101" data-pid="101" class="p101 sb"><span id="chapter10_verse18"></span><strong><sup>18 </sup></strong>Vyongeye, umwami akora intebe y’ubwami y’amasenge ihambaye, ayihomekako inzahabu ityoroye. <span id="chapter10_verse19"></span><strong><sup>19 </sup></strong>Hariho ingazi zitandatu zishikana kuri nya ntebe y’ubwami, kandi iyo ntebe y’ubwami yari ifise inyuma akarenzo kihese, hakabaho n’aho gushira amaboko hino no hirya iruhande y’aho kwicara, hakaba n’intambwe zibiri iruhande y’aho hantu ho gushira amaboko. <span id="chapter10_verse20"></span><strong><sup>20 </sup></strong>Kandi hariho intambwe cumi na zibiri zari ng’aho kuri nya ngazi zitandatu, irya n’ino. Nta bundi bwami bwari bufise intebe y’ubwami ikozwe nka yo.</p>
<p id="p102" data-pid="102" class="p102 sb"><span id="chapter10_verse21"></span><strong><sup>21 </sup></strong>Ivyombo vyo kunyweramwo vyose vy’Umwami Salomo vyari ivyo mu nzahabu, kandi ivyombo vyose vya ya Nzu y’Ikibira c’i Libani vyari ivyo mu nzahabu itavanze. Nta kintu <span id="page551" class="pageNum" data-no="551" data-before-text="551"></span>na kimwe co mw’ifeza cariho; ifeza yabonwa nk’ubusa mu misi ya Salomo. <span id="chapter10_verse22"></span><strong><sup>22 </sup></strong>Kuko umwami yari afise ku kiyaga umugwi w’imeri w’i Tarushishi wari kumwe n’umugwi w’imeri za Hiramu. Rimwe mu myaka itatu, nya mugwi w’imeri w’i Tarushishi waraza uzanye inzahabu n’ifeza, amasenge, n’inkende be n’ibinyoni vyitwa tawusi.</p>
<p id="p103" data-pid="103" class="p103 sb"><span id="chapter10_verse23"></span><strong><sup>23 </sup></strong>Gutyo Umwami Salomo aba uwuhambaye mu butunzi no mu bukerebutsi kuruta abandi bami bose bo kw’isi. <span id="chapter10_verse24"></span><strong><sup>24 </sup></strong>Kandi abantu bose bo kw’isi bararondera mu maso ha Salomo kugira bumve ubukerebutsi bwiwe Imana yari yarashize mu mutima wiwe. <span id="chapter10_verse25"></span><strong><sup>25 </sup></strong>Barazana umwe wese ingabirano yiwe: ibintu vy’ifeza n’ibintu vy’inzahabu n’impuzu n’ibirwanisho n’amavuta y’umusomozo, amafarasi n’inyumpu, ivyo bakabwirizwa kubigira buri mwaka.</p>
<p id="p104" data-pid="104" class="p104 sb"><span id="chapter10_verse26"></span><strong><sup>26 </sup></strong>Salomo aguma akoranya imikogote n’amafarasi y’imbangutsi vyiyongereye; arahava agira imikogote igihumbi n’amajana ane n’amafarasi y’imbangutsi ibihumbi cumi na bibiri; abishira mu bisagara vy’imikogote no hafi y’umwami i Yeruzalemu.</p>
<p id="p105" data-pid="105" class="p105 sb"><span id="chapter10_verse27"></span><strong><sup>27 </sup></strong>Amafeza umwami ayagira nk’amabuye i Yeruzalemu, ibiti vy’amasederi na vyo abigira nk’ibiti vy’imisukomora biri muri Shefela<span id="footnotesource28"></span><a epub:type="noteref" href="#footnote28">*</a>, mu bwinshi.</p>
<p id="p106" data-pid="106" class="p106 sb"><span id="chapter10_verse28"></span><strong><sup>28 </sup></strong>Amafarasi Salomo yaronka yakurwa mu Misiri; umugwi w’abadandaza b’umwami waratora ubusho bw’amafarasi ku kiguzi. <span id="chapter10_verse29"></span><strong><sup>29 </sup></strong>Mu bisanzwe umukogote waraduga, ukaba wakurwa mu Misiri ku bice amajana atandatu vy’ifeza, ifarasi na yo kw’ijana na mirongo itanu; ukwo ni ko vyagenda ku bami bose b’Abaheti n’abami ba Siriya. Ivyo bintu babikurayo biciye kuri bo.</p>
<div class="groupFootnote"><aside epub:type="footnote"><div epub:type="footnote" id="footnote26"><p id="p249" data-pid="249"><a href="1001060412-split10.xhtml#footnotesource26">^ <span class="footnoteref">1 Abm. 10:2</span></a> Raba <a href="1001060600.xhtml#pos12867">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote27"><p id="p250" data-pid="250"><a href="1001060412-split10.xhtml#footnotesource27">^ <span class="footnoteref">1 Abm. 10:5</span></a> Ijambo ku rindi ni “ntihasubira kuba impemu muri we.”</p></div></aside>
<aside epub:type="footnote"><div epub:type="footnote" id="footnote28"><p id="p251" data-pid="251"><a href="1001060412-split10.xhtml#footnotesource28">^ <span class="footnoteref">1 Abm. 10:27</span></a> Canke, “mu ntara yo hasi.”</p></div></aside>
</div>
</body>
</html>
