<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">11</a> : <a href="bibleversenav11_11.xhtml">1 - 43</a></p>
<p id="p107" data-pid="107" class="p107 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Nuko Umwami Salomo akunda abagore benshi b’abanyamahangakazi hampande y’umukobwa wa Farawo: Abanyamowabukazi, Abamonikazi, Abanyedomukazi, Abanyasidonikazi, n’Abahetikazi, <span id="chapter11_verse2"></span><strong><sup>2 </sup></strong>bo mu mahanga Yehova yari yarabwiye bene Isirayeli ku biyerekeye ati: “Ntimuze mwinjire muri bo, kandi na bo ubwabo ntibaze binjire muri mwebwe; vy’ukuri, bazohengekera umutima wanyu ku gukurikira imana zabo.” Abo ni bo Salomo yumiyeko, arabakunda. <span id="chapter11_verse3"></span><strong><sup>3 </sup></strong>Agira abagore amajana indwi, abaganwakazi, n’incoreke amajana atatu; buhorobuhoro, abagore biwe bahengekera umutima wiwe ahandi. <span id="chapter11_verse4"></span><strong><sup>4 </sup></strong>Mu gihe c’ubusaza bwa Salomo, abagore biwe bari barahengekeye umutima wiwe ku gukurikira izindi mana; nuko umutima wiwe ntiwaba uwukwiye ku vyerekeye Yehova Imana yiwe, nk’umutima wa Dawidi se wiwe. <span id="chapter11_verse5"></span><strong><sup>5 </sup></strong>Maze Salomo atangura gukurikira Ashitoreti imanakazi y’Abanyasidoni no gukurikira Milikomu ikintu gisesemye c’Abamoni. <span id="chapter11_verse6"></span><strong><sup>6 </sup></strong>Salomo atangura gukora ivyari bibi mu maso ya Yehova, ntiyakurikira Yehova bimwe bishitse, nka Dawidi se wiwe.</p>
<p id="p108" data-pid="108" class="p108 sb"><span id="chapter11_verse7"></span><strong><sup>7 </sup></strong>Ico gihe ni ho Salomo yatangura kwubakira ikibanza <span id="page552" class="pageNum" data-no="552" data-before-text="552"></span>gikirurutse Kemoshi ikintu gisesemye ca Mowabu ku musozi wari imbere ya Yeruzalemu, na Moleki ikintu gisesemye ca bene Amoni. <span id="chapter11_verse8"></span><strong><sup>8 </sup></strong>Ukwo ni ko yagiriye abagore biwe bose b’abanyamahangakazi bafumbishiriza umwotsi w’ibimazi imana zabo bakongera bakazishikanira ibimazi.</p>
<p id="p109" data-pid="109" class="p109 sb"><span id="chapter11_verse9"></span><strong><sup>9 </sup></strong>Nuko Yehova arurumbira ishavu Salomo, kuko umutima wiwe wari warahengamiye kure ya Yehova Imana ya Isirayeli, uwari yaramubonekeye incuro zibiri. <span id="chapter11_verse10"></span><strong><sup>10 </sup></strong>Kandi ku bijanye n’ico kintu, yari yamutegetse kudakurikira izindi mana; mugabo ntiyari yaragumije ico Yehova yari yarategetse. <span id="chapter11_verse11"></span><strong><sup>11 </sup></strong>Nuko Yehova abwira Salomo ati: “Kubera ko vyakugendeye gutyo, ntugumye isezerano ryanje n’ivyagezwe vyanje nagutegetse, nzogushikura ubwami ata kabuza, ndabuhe koko umusuku wawe. <span id="chapter11_verse12"></span><strong><sup>12 </sup></strong>Ariko sinzobikora mu misi yawe, kubera Dawidi so wawe. Nzobushikura mu kuboko kw’umuhungu wawe. <span id="chapter11_verse13"></span><strong><sup>13 </sup></strong>Ariko sinzoshikura ubwami bwose. Umuryango umwe nzowuha umuhungu wawe, kubera Dawidi umusavyi wanje no kubera Yeruzalemu natoye.”</p>
<p id="p110" data-pid="110" class="p110 sb"><span id="chapter11_verse14"></span><strong><sup>14 </sup></strong>Maze Yehova ahagurukiriza Salomo uwo kumurwanya, ari we Hadadi Umwedomu wo mu ruvyaro rw’umwami. Yari muri Edomu. <span id="chapter11_verse15"></span><strong><sup>15 </sup></strong>Ibi ni vyo vyabaye: igihe Dawidi yagarika Edomu, hamwe Yowabu umukuru w’ingabo yaduga guhamba abagandaguwe, agerageza kugarika uw’igitsina-gabo wese muri Edomu. <span id="chapter11_verse16"></span><strong><sup>16 </sup></strong>(Kuko Yowabu na Isirayeli yose babaye ng’aho amezi atandatu, gushika aho amariye kurandura uw’igitsina-gabo wese muri Edomu.) <span id="chapter11_verse17"></span><strong><sup>17 </sup></strong>Mugabo Hadadi arahunga, ari kumwe n’abagabo b’Abanyedomu bakeyi bo mu basuku ba se wiwe, kugira ngo baje mu Misiri, igihe Hadadi yari agahungu gatoyi. <span id="chapter11_verse18"></span><strong><sup>18 </sup></strong>Barahaguruka rero bavuye i Midiyani, baja i Parani maze bahitana abagabo b’i Parani baraheza baja mu Misiri kwa Farawo umwami wa Misiri, uno aca amuha inzu. Amugenera kandi umukate, amuha n’igihugu. <span id="chapter11_verse19"></span><strong><sup>19 </sup></strong>Hadadi abandanya kugira ubutoni mu maso ya Farawo ku buryo amuha umugore, mwene wabo n’umugore wiwe, mwene wabo na Tahupenesi umugore w’iteka. <span id="chapter11_verse20"></span><strong><sup>20 </sup></strong>Mu nyuma, mwene wabo na Tahupenesi amuvyarira Genubati umuhungu wiwe, maze Tahupenesi amucukiriza mu nzu ya Farawo; Genubati abandanya kuba mu nzu ya Farawo, mu bana ba Farawo.</p>
<p id="p111" data-pid="111" class="p111 sb"><span id="chapter11_verse21"></span><strong><sup>21 </sup></strong>Hadadi yumva mu Misiri yuko Dawidi yari yararyamye hamwe na ba sekuruza biwe be n’uko Yowabu umukuru w’ingabo yari yarapfuye. Hadadi abwira rero Farawo ati: “Ndungika, nje mu gihugu canje bwite.” <span id="chapter11_verse22"></span><strong><sup>22 </sup></strong>Mugabo Farawo amubwira ati: “Ukenye iki kuva igihe ubereye kumwe nanje, ku buryo ubu uriko urondera kuja mu gihugu cawe?” Na we avuga ati: “Nta na kimwe; mugabo ubwirizwa kundungika ata kabuza.”</p>
<p id="p112" data-pid="112" class="p112 sb"><span id="chapter11_verse23"></span><strong><sup>23 </sup></strong>Hanyuma Imana imuhagurukiriza uwundi wo kumurwanya, ari we Rezoni mwene Eliyada, yari yarahunze avuye kwa Hadadezeri umwami <span id="page553" class="pageNum" data-no="553" data-before-text="553"></span>wa Zoba, umukama wiwe. <span id="chapter11_verse24"></span><strong><sup>24 </sup></strong>Aguma yegeraniriza abagabo ku ruhande rwiwe maze aba umukuru w’akagwi k’abambuzi, igihe Dawidi yica abantu b’i Zoba. Baja rero i Damasiko hanyuma babayo, maze batangura kuganza i Damasiko. <span id="chapter11_verse25"></span><strong><sup>25 </sup></strong>Nuko aba uwurwanya Isirayeli imisi yose ya Salomo, ivyo abigira iruhande y’ikibi Hadadi yakoze; azinukwa Isirayeli mu gihe nyene yaganza Siriya.</p>
<p id="p113" data-pid="113" class="p113 sb"><span id="chapter11_verse26"></span><strong><sup>26 </sup></strong>Haba kandi Yerobowamu mwene Nebati Umwefurayimu w’i Zereda, umusuku wa Salomo, nyina akaba yitwa Zeruwa, umugore w’umupfakazi. Na we nyene atangura kubangurira ukuboko umwami. <span id="chapter11_verse27"></span><strong><sup>27 </sup></strong>Iki ni co catumye abangurira ukuboko umwami: Salomo ubwiwe yari yarubatse Ikidunduri. Yari yarazibiye igihengeri c’uruhome rw’Igisagara ca Dawidi se wiwe. <span id="chapter11_verse28"></span><strong><sup>28 </sup></strong>Kandi uwo mugabo Yerobowamu yari umugabo w’intwari kandi w’umunyenkomezi. Salomo abonye ko uwo musore ari umukozi akora cane, amugira umucungezi w’igikorwa c’agahato cose c’inzu ya Yozefu. <span id="chapter11_verse29"></span><strong><sup>29 </sup></strong>Nuko ico gihe nyene, Yerobowamu ubwiwe arasohoka avuye i Yeruzalemu, maze Ahiya Umunyashilo umuhanuzi amusanga ku nzira, Ahiya akaba yari yipfutse impuzu nshasha; abo babiri bari bonyene mu gahinga. <span id="chapter11_verse30"></span><strong><sup>30 </sup></strong>Nuko Ahiya afata nya mpuzu nshasha yari kuri we maze ayitaburamwo ibipande cumi na babiri. <span id="chapter11_verse31"></span><strong><sup>31 </sup></strong>Hanyuma abwira Yerobowamu ati:</p>
<p id="p114" data-pid="114" class="p114 sb">“Itorere ibipande cumi; kuko ibi ari vyo Yehova Imana ya Isirayeli avuze: ‘Ehe nshikuye ubwami mu kuboko kwa Salomo, kandi nzoguha ata gukeka imiryango cumi. <span id="chapter11_verse32"></span><strong><sup>32 </sup></strong>Umuryango umwe ni wo uzobandanya kuba uwiwe kubera umusavyi wanje Dawidi no kubera Yeruzalemu, igisagara natoye mu miryango ya Isirayeli yose. <span id="chapter11_verse33"></span><strong><sup>33 </sup></strong>Ikibitumye ni uko bantaye, bagatangura kwunamira Ashitoreti imanakazi y’Abanyasidoni, Kemoshi imana ya Mowabu na Milikomu imana ya bene Amoni; kandi ntibagendeye mu nzira zanje mu gukora ibigororotse mu maso yanje no mu kugumya ivyagezwe vyanje n’ingingo z’ubutungane zanje, nka Dawidi se wiwe. <span id="chapter11_verse34"></span><strong><sup>34 </sup></strong>Mugabo sinzokura ubwami bwose mu kuboko kwiwe, kuko nzomugira umukuru imisi yose y’ubuzima bwiwe, kubera Dawidi umusavyi wanje natoye, kuko yagumije amabwirizwa yanje n’ivyagezwe vyanje. <span id="chapter11_verse35"></span><strong><sup>35 </sup></strong>Kandi nzokura koko ingoma mu kuboko kw’umuhungu wiwe ndayiguhe, egome imiryango cumi. <span id="chapter11_verse36"></span><strong><sup>36 </sup></strong>Umuhungu wiwe nzomuha umuryango umwe, kugira ngo Dawidi umusavyi wanje abandanye kugira itara imbere yanje i Yeruzalemu, igisagara nitoreye ngo ndahashire izina ryanje. <span id="chapter11_verse37"></span><strong><sup>37 </sup></strong>Kandi ni wewe nzotora, uganze koko abo umutima wawe uhahamiye bose, ube ata gukeka umwami wo kuganza Isirayeli. <span id="chapter11_verse38"></span><strong><sup>38 </sup></strong>Kandi niwagamburuka ivyo nzogutegeka vyose, ukagendera koko mu nzira zanje ukongera ugakora ibigororotse mu maso yanje mu kugumya ivyagezwe vyanje n’amabwirizwa yanje, nk’uko nyene Dawidi umusavyi wanje yagize, <span id="page554" class="pageNum" data-no="554" data-before-text="554"></span>nzoba rero kumwe nawe, kandi nzokwubakira inzu iramba, nk’uko nyene nubakiye Dawidi, kandi nzoguha Isirayeli. <span id="chapter11_verse39"></span><strong><sup>39 </sup></strong>Nzotetereza uruvyaro rwa Dawidi kubera ivyo, mugabo atari imisi yose.’”</p>
<p id="p115" data-pid="115" class="p115 sb"><span id="chapter11_verse40"></span><strong><sup>40 </sup></strong>Maze Salomo atangura kurondera kwica Yerobowamu. Nuko Yerobowamu arahaguruka, ahungira mu Misiri kwa Shishaki umwami wa Misiri, aguma mu Misiri gushika Salomo apfuye.</p>
<p id="p116" data-pid="116" class="p116 sb"><span id="chapter11_verse41"></span><strong><sup>41 </sup></strong>Nayo ibisigaye mu vya Salomo n’ivyo yakoze vyose n’ubukerebutsi bwiwe, none ntivyanditswe mu gitabu c’ivya Salomo? <span id="chapter11_verse42"></span><strong><sup>42 </sup></strong>Imisi Salomo yaganje Isirayeli yose i Yeruzalemu yabaye imyaka mirongo ine. <span id="chapter11_verse43"></span><strong><sup>43 </sup></strong>Maze Salomo aryama hamwe na ba sekuruza biwe, hanyuma ahambwa mu Gisagara ca Dawidi se wiwe; Rehobowamu umuhungu wiwe atangura kuganza mu kibanza ciwe.</p>
</body>
</html>
