<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">14</a> : <a href="bibleversenav11_14.xhtml">1 - 31</a></p>
<p id="p136" data-pid="136" class="p136 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Ico gihe nyene, Abiya mwene Yerobowamu ararwara. <span id="chapter14_verse2"></span><strong><sup>2 </sup></strong>Yerobowamu abwira rero umugore wiwe ati: “Ndakwinginze uhaguruke, wiyoberanye kugira ngo ntibamenye yuko uri umugore wa Yerobowamu, maze uje i Shilo. Ehe, aho ni ho Ahiya umuhanuzi ari. Ni we yavuze ku binyerekeye ivy’ukuba umwami w’aba bantu. <span id="chapter14_verse3"></span><strong><sup>3 </sup></strong>Utore mu kuboko imikate cumi n’udutsima tumijagiweko, n’agakarabo k’ubuki, uheze winjire iwe. Ni we azokubwira ibizoshikira uyu muhungu.”</p>
<p id="p137" data-pid="137" class="p137 sb"><span id="chapter14_verse4"></span><strong><sup>4 </sup></strong>Umugore wa Yerobowamu agira kuno. Nuko arahaguruka, aja i Shilo, ashika ku nzu ya Ahiya. Kandi Ahiya ntiyashobora kubona, kuko amaso yiwe yari yaradegeye kubera imyaka yiwe.</p>
<p id="p138" data-pid="138" class="p138 sb"><span id="page559" class="pageNum" data-no="559" data-before-text="559"></span><span id="chapter14_verse5"></span><strong><sup>5 </sup></strong>Kandi Yehova ubwiwe yari yabwiye Ahiya ati: “Ehe umugore wa Yerobowamu araje kukubaza ijambo ku bijanye n’umuhungu wiwe; kuko arwaye. Umubwire uku n’uku. Kandi akimara gushika, araza kwiyoberanya.”</p>
<p id="p139" data-pid="139" class="p139 sb"><span id="chapter14_verse6"></span><strong><sup>6 </sup></strong>Nuko Ahiya akimara kwumva urwamo rw’ibirenge vyiwe ariko yinjira mu bwinjiriro, avuga ati: “Injira yewe mugore wa Yerobowamu. Kubera iki wiyoberanya kandi ndagutumweko ubutumwa bukaze? <span id="chapter14_verse7"></span><strong><sup>7 </sup></strong>Genda ubwire Yerobowamu uti: ‘Ibi ni vyo Yehova Imana ya Isirayeli avuze: “Ko nakudugije ngukuye hagati mu bantu bawe, kugira nkugire indongozi y’abantu banje Isirayeli, <span id="chapter14_verse8"></span><strong><sup>8 </sup></strong>kandi ngashikura ubwami inzu ya Dawidi nkabuguha, ariko ntube nk’umusavyi wanje Dawidi, we yagumije amabwirizwa yanje akongera akagendera inyuma yanje n’umutima wiwe wose mu gukora gusa ivyari bigororotse mu maso yanje, <span id="chapter14_verse9"></span><strong><sup>9 </sup></strong>mugabo ugatangura gukora nabi kurusha abakwitangiye imbere bose, ukaja kwihingurira iyindi mana n’ibishusho vy’icuma gishongeshejwe kugira umbabaze, akaba ari jewe ushiburira inyuma y’umugongo wawe; <span id="chapter14_verse10"></span><strong><sup>10 </sup></strong>ku bw’ivyo, ehe ngira nzane ivyago ku nzu ya Yerobowamu, kandi ata gukeka nzorandura kwa Yerobowamu umuntu w’igitsina-gabo wese<span id="footnotesource31"></span><a epub:type="noteref" href="#footnote31">*</a>, uwutagira gitabara kandi atagira ico amaze muri Isirayeli; kandi vy’ukuri nzokubura noganze inyuma y’inzu ya Yerobowamu, nk’uko umuntu akuraho umwanda mukuru gushika uzimanganye. <span id="chapter14_verse11"></span><strong><sup>11 </sup></strong>Uwo mu nzu ya Yerobowamu azopfira mu gisagara, imbwa zizomurya; uwuzopfira mu gahinga na we, ibiguruka vyo mu kirere bizomurya, kuko Yehova ubwiwe abivuze.”’</p>
<p id="p140" data-pid="140" class="p140 sb"><span id="chapter14_verse12"></span><strong><sup>12 </sup></strong>“Nawe, nuhaguruke uje ku nzu yawe. Ibirenge vyawe nivyinjira mu gisagara uwo mwana arapfa ata kabuza. <span id="chapter14_verse13"></span><strong><sup>13 </sup></strong>Kandi Isirayeli yose izomuborogera koko yongere imuhambe, kuko uwo wenyene mu ba Yerobowamu ari we azoja mu mva; kubera ko hari ikintu ciza kuri Yehova Imana ya Isirayeli cabonetse muri we mu nzu ya Yerobowamu. <span id="chapter14_verse14"></span><strong><sup>14 </sup></strong>Kandi ata gukeka, Yehova azokwihagurukiriza umwami wo kuganza Isirayeli azorandura inzu ya Yerobowamu ku musi wavuzwe; hamwe hoba ubu nyene na ho? <span id="chapter14_verse15"></span><strong><sup>15 </sup></strong>Yehova azoririka koko Isirayeli, nk’uko nyene irenga rihungabana mu mazi; ata gukeka azorandura Isirayeli kuri ubu butaka bwiza yahaye ba sekuruza babo, kandi azobasanzariza koko hakurya ya rwa Ruzi, kubera bakoze ibikingi vyeranda vyabo, gutyo bakababaza Yehova. <span id="chapter14_verse16"></span><strong><sup>16 </sup></strong>Azoheba Isirayeli kubera ibicumuro vya Yerobowamu, ivyo yacumuye akongera akabicumurisha Isirayeli.”</p>
<p id="p141" data-pid="141" class="p141 sb"><span id="chapter14_verse17"></span><strong><sup>17 </sup></strong>Umugore wa Yerobowamu arahaguruka rero, aragenda hanyuma ashika i Tiruza. Ashitse ku rwinjiriro rw’inzu, wa muhungu arapfa. <span id="chapter14_verse18"></span><strong><sup>18 </sup></strong>Nuko baramuhamba, maze Isirayeli yose iramuborogera, nk’uko ijambo rya Yehova ryari, iryo yari yavuze biciye ku musavyi wiwe Ahiya umuhanuzi.</p>
<p id="p142" data-pid="142" class="p142 sb"><span id="page560" class="pageNum" data-no="560" data-before-text="560"></span><span id="chapter14_verse19"></span><strong><sup>19 </sup></strong>Ibisigaye mu vya Yerobowamu, ukuntu yarwanye intambara n’ukuntu yaganje, ehe vyanditswe mu gitabu c’ivyo mu misi y’abami ba Isirayeli. <span id="chapter14_verse20"></span><strong><sup>20 </sup></strong>Imisi Yerobowamu yaganje yabaye imyaka mirongo ibiri n’ibiri, hanyuma aryama hamwe na ba sekuruza; nuko Nadabu umuhungu wiwe atangura kuganza mu kibanza ciwe.</p>
<p id="p143" data-pid="143" class="p143 sb"><span id="chapter14_verse21"></span><strong><sup>21 </sup></strong>Nayo Rehobowamu mwene Salomo, yari yarabaye umwami muri Yuda. Rehobowamu yari afise imyaka mirongo ine n’umwe igihe yatangura kuganza, amara imyaka cumi n’indwi aganza i Yeruzalemu, igisagara Yehova yari yaratoye mu miryango yose ya Isirayeli kugira ngo ahashire izina ryiwe. Nyina yitwa Nayama Umwamonikazi. <span id="chapter14_verse22"></span><strong><sup>22 </sup></strong>Yuda ibandanya gukora ivyari bibi mu maso ya Yehova, ku buryo bamutera ishari kuruta ivyo ba sekuruza babo bari barakoze vyose biciye ku bicumuro vyabo bacumuye. <span id="chapter14_verse23"></span><strong><sup>23 </sup></strong>Na bo nyene baguma biyubakira ibibanza bikirurutse n’inkingi nyeranda n’ibikingi vyeranda ku murambi wose ukirurutse no munsi y’igiti gitotahaye cose. <span id="chapter14_verse24"></span><strong><sup>24 </sup></strong>Mbere mu gihugu hari abamaraya b’urusengero b’abagabo. Bakora nk’uko ibintu vyose biteye ishishi vy’amahanga vyari, ayo Yehova yari yarirukanye imbere ya bene Isirayeli.</p>
<p id="p144" data-pid="144" class="p144 sb"><span id="chapter14_verse25"></span><strong><sup>25 </sup></strong>Nuko mu mwaka ugira gatanu w’Umwami Rehobowamu, Shishaki umwami wa Misiri aduga gutera Yeruzalemu. <span id="chapter14_verse26"></span><strong><sup>26 </sup></strong>Atwara amatunga y’inzu ya Yehova n’amatunga y’inzu y’umwami; atwara ikintu cose. Atwara kandi za nkinzo zose z’inzahabu Salomo yari yarakoze. <span id="chapter14_verse27"></span><strong><sup>27 </sup></strong>Umwami Rehobowamu akora rero inkinzo z’umujumpu mu kibanza cazo, maze azizeza abakuru b’abirutsi, abarinzi b’ubwinjiriro bw’inzu y’umwami. <span id="chapter14_verse28"></span><strong><sup>28 </sup></strong>Igihe cose umwami yaba aje ku nzu ya Yehova, nya birutsi barazitwara, mu nyuma bakazisubiza mu cumba c’irindiro c’abirutsi.</p>
<p id="p145" data-pid="145" class="p145 sb"><span id="chapter14_verse29"></span><strong><sup>29 </sup></strong>Ibisigaye mu vya Rehobowamu be n’ivyo yakoze vyose, none ntivyanditswe mu gitabu c’ivyo mu bihe vy’abami ba Yuda? <span id="chapter14_verse30"></span><strong><sup>30 </sup></strong>Nuko haguma haba intambara hagati ya Rehobowamu na Yerobowamu. <span id="chapter14_verse31"></span><strong><sup>31 </sup></strong>Amaherezo Rehobowamu aryama hamwe na ba sekuruza biwe hanyuma ahambwa hamwe na ba sekuruza mu Gisagara ca Dawidi. Nyina yitwa Nayama Umwamonikazi. Nuko Abiyamu umuhungu wiwe atangura kuganza mu kibanza ciwe.</p>
<div class="groupFootnote"><aside epub:type="footnote"><div epub:type="footnote" id="footnote31"><p id="p254" data-pid="254"><a href="1001060412-split14.xhtml#footnotesource31">^ <span class="footnoteref">1 Abm. 14:10</span></a> Ijambo ku rundi ni “umuntu wese yihagarika ku ruhome”. Iyo ni imvugo y’igiheburayo yerekeza ku bantu b’igitsina-gabo.</p></div></aside>
</div>
</body>
</html>
