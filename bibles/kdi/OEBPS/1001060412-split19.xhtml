<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">19</a> : <a href="bibleversenav11_19.xhtml">1 - 21</a></p>
<p id="p178" data-pid="178" class="p178 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Maze Ahabu yiganira Yezebeli ivyo Eliya yari yarakoze vyose n’amakuru yose yerekeye ingene yari yaricishije inkota abahanuzi bose. <span id="chapter19_verse2"></span><strong><sup>2 </sup></strong>Yezebeli aca atuma intumwa kuri Eliya ati: “Imana zingirire gutyo, mbere n’ibirenze ivyo, ejo nk’aya mango ubuzima bwawe nintabugira nk’ubuzima bw’umwumwe wese muri bo!” <span id="chapter19_verse3"></span><strong><sup>3 </sup></strong>Maze Eliya aratinya. Nuko arahaguruka, aragenda kugira anyage amagara, ashika i Beyeri-sheba, ahegukira Yuda. Maze asiga ng’aho umusuku wiwe. <span id="chapter19_verse4"></span><strong><sup>4 </sup></strong>Ariko we aja mu gahinga, ahareha n’urugendo rw’umusi umwe, amaherezo aja kwicara munsi y’igiti kimwe c’umugoti. Nuko atangura gusaba ko yokwipfira, avuga ati: “Biramaze! None rero, ewe Yehova, nkuraho, kuko ntaruta ba sogokuruza banje.”</p>
<p id="p179" data-pid="179" class="p179 sb"><span id="chapter19_verse5"></span><strong><sup>5 </sup></strong>Amaherezo araryama, asinzirira munsi ya nya giti c’umugoti. Mugabo ako kanya umumarayika amukorako. Maze amubwira ati: “Vyuka urye.” <span id="chapter19_verse6"></span><strong><sup>6 </sup></strong>Aravye, erega, ehe ku mutwe wiwe hari agatsima k’umuzingi kari ku mabuye ashuhijwe be n’ikarabiya ry’amazi. Nuko atangura kurya no kunywa, hanyuma asubira kuryama. <span id="chapter19_verse7"></span><strong><sup>7 </sup></strong>Mu nyuma, umumarayika wa Yehova agaruka ubugira kabiri, amukorako maze avuga ati: “Vyuka urye, kuko urugendo ari rurerure birenze kuri wewe.” <span id="chapter19_verse8"></span><strong><sup>8 </sup></strong>Nuko aravyuka, ararya yongera aranywa, maze amara imisi mirongo ine n’amajoro mirongo ine agendera mu nkomezi z’izo mfungurwa gushika ku musozi w’Imana y’ukuri, ari wo Horebu.</p>
<p id="p180" data-pid="180" class="p180 sb"><span id="chapter19_verse9"></span><strong><sup>9 </sup></strong>Ng’aho, amaherezo yinjira mw’isenga, kugira ngo arareyo; maze ehe, ijambo rya Yehova riza kuri we, hanyuma rimubwira riti: “Ukora iki ng’aha ga Eliya?” <span id="chapter19_verse10"></span><strong><sup>10 </sup></strong>Na we avuga ati: “Nagize koko ishari ku bwa Yehova Imana nyen’ingabo; kuko bene Isirayeli bahevye isezerano ryawe, ibicaniro vyawe bakabisambura, abahanuzi bawe na bo bakabicisha inkota, ku buryo ari jewe jenyene nsigaye; none batanguye kurondera ubuzima bwanje ngo babukureho.” <span id="chapter19_verse11"></span><strong><sup>11 </sup></strong>Mugabo rivuga riti: “Sohoka, uhagarare ku musozi imbere ya Yehova.” Maze ehe, Yehova yariko ararengana; umuyaga uhambaye kandi ukomeye wariko usatagura imisozi wongera umenagura ibitare imbere ya Yehova. (Yehova ntiyari muri uwo muyaga.) Inyuma y’uwo muyaga haba ukunyiganyiga kw’isi. (Yehova ntiyari muri ukwo kunyiganyiga kw’isi.) <span id="chapter19_verse12"></span><strong><sup>12 </sup></strong>Inyuma y’ukwo kunyiganyiga kw’isi haba umuriro. (Yehova ntiyari muri uwo muriro.) Inyuma y’uwo muriro haba ijwi ritekanye, ryo hasi. <span id="chapter19_verse13"></span><strong><sup>13 </sup></strong>Eliya akimara kuryumva, aca yizingira mu maso impuzu yiwe y’ibango araheza arasohoka, ahagarara mu <span id="page570" class="pageNum" data-no="570" data-before-text="570"></span>bwinjiriro bwa nya senga; maze ehe ijwi riza kuri we hanyuma rimubwira riti: “Ukora iki ng’aha ga Eliya?” <span id="chapter19_verse14"></span><strong><sup>14 </sup></strong>Na we avuga ati: “Nagize koko ishari ku bwa Yehova Imana nyen’ingabo; kuko bene Isirayeli bahevye isezerano ryawe, ibicaniro vyawe bakabisambura, abahanuzi bawe na bo bakabicisha inkota, ku buryo ari jewe jenyene nsigaye; none batanguye kurondera ubuzima bwanje ngo babukureho.”</p>
<p id="p181" data-pid="181" class="p181 sb"><span id="chapter19_verse15"></span><strong><sup>15 </sup></strong>Nuko Yehova amubwira ati: “Genda, usubire ujane inzira yawe uje mu gahinga ka Damasiko; winjire hanyuma urobanuze amavuta Hazayeli, abe umwami wa Siriya. <span id="chapter19_verse16"></span><strong><sup>16 </sup></strong>Yehu umwuzukuru wa Nimushi na we umurobanuze amavuta, abe umwami wa Isirayeli; Elisha mwene Shafati w’i Abeli-mehola na we umurobanuze amavuta, abe umuhanuzi mu kibanza cawe. <span id="chapter19_verse17"></span><strong><sup>17 </sup></strong>Uwuzokira inkota ya Hazayeli, Yehu azomwica; uwuzokira inkota ya Yehu na we Elisha azomwica. <span id="chapter19_verse18"></span><strong><sup>18 </sup></strong>Kandi nasigaje abagabo ibihumbi indwi muri Isirayeli, amavi yose atapfukamiye Bayali, n’umunwa wose utayisomye.”</p>
<p id="p182" data-pid="182" class="p182 sb"><span id="chapter19_verse19"></span><strong><sup>19 </sup></strong>Nuko aragenda avuye ng’aho maze abona Elisha mwene Shafati, mu gihe yariko ararima n’amashūri mirongo ibiri n’ane imbere yiwe afatanijwe ari abirabiri, we akaba yari kumwe n’abiri ya nyuma. Eliya arajabuka rero, aja aho ari maze amutererako impuzu y’ibango yiwe. <span id="chapter19_verse20"></span><strong><sup>20 </sup></strong>Aca asiga nya mashūri, yiruka inyuma ya Eliya maze avuga ati: “Ndakwinginze ureke nsome dawe na mawe. Ndaheza ngukurikire.” Aca amubwira ati: “Genda, subira inyuma; nakare nkugize iki?” <span id="chapter19_verse21"></span><strong><sup>21 </sup></strong>Nuko asubira inyuma areka kumukurikira maze afata amashūri abiri afatanijwe, ayatangako ikimazi, hanyuma inyama z’ayo mashūri azitekesha ibikoresho vyayo vyo mu biti araheza aziha abantu, na bo batangura kurya. Inyuma y’ivyo arahaguruka hanyuma akurikira Eliya, atangura kumukorera.</p>
</body>
</html>
