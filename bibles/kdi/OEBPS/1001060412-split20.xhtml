<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">20</a> : <a href="bibleversenav11_20.xhtml">1 - 43</a></p>
<p id="p183" data-pid="183" class="p183 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Nayo Beni-hadadi umwami wa Siriya, akoraniriza hamwe inteko za gisirikare ziwe zose, ari kumwe n’abami mirongo itatu na babiri n’amafarasi n’imikogote, maze aduga gusugereza Samariya no kuharwanya. <span id="chapter20_verse2"></span><strong><sup>2 </sup></strong>Hanyuma atuma intumwa kuri Ahabu umwami wa Isirayeli mu gisagara. Nuko amubwira ati: “Ibi ni vyo Beni-hadadi avuze: <span id="chapter20_verse3"></span><strong><sup>3 </sup></strong>‘Ifeza zawe n’inzahabu zawe ni ivyanje, n’abagore bawe n’abahungu bawe, abeza kuruta abandi, ni abanje.’” <span id="chapter20_verse4"></span><strong><sup>4 </sup></strong>Umwami wa Isirayeli aca yishura ati: “Nk’uko ijambo ryawe riri, mukama wanje umwami, ndi uwawe be n’ivyanje vyose.”</p>
<p id="p184" data-pid="184" class="p184 sb"><span id="chapter20_verse5"></span><strong><sup>5 </sup></strong>Mu nyuma nya ntumwa ziragaruka, zivuga ziti: “Ibi ni vyo Beni-hadadi avuze: ‘Nagutumyeko nti: “Uzompa ifeza zawe n’inzahabu zawe n’abagore bawe n’abahungu bawe. <span id="chapter20_verse6"></span><strong><sup>6 </sup></strong>Mugabo ejo nk’aya mango nzotuma abasuku banje kuri wewe, na bo bazosaka bitonze inzu yawe n’amazu y’abasuku bawe; ikintu cose gihimbaye mu maso yawe bazogishira mu kuboko kwabo baheze bagitware.”’”</p>
<p id="p185" data-pid="185" class="p185 sb"><span id="chapter20_verse7"></span><strong><sup>7 </sup></strong>Umwami wa Isirayeli aca ahamagara abagabo b’inararibonye bose b’igihugu maze avuga ati: “Ndabinginze murabe, <span id="page571" class="pageNum" data-no="571" data-before-text="571"></span>mubone yuko uyu muntu ariko arondera icago; kuko yantumyeko intumwa gusaba abagore banje n’abana banje n’ifeza zanje n’inzahabu zanje, sinabimwima.” <span id="chapter20_verse8"></span><strong><sup>8 </sup></strong>Maze abagabo b’inararibonye bose n’abantu bose bamubwira bati: “Ntumugamburukire; ntiwemere.” <span id="chapter20_verse9"></span><strong><sup>9 </sup></strong>Abwira rero intumwa za Beni-hadadi ati: “Mubwire umukama wanje umwami muti: ‘Ibintu vyose watumye ku musavyi wawe ubwa mbere nzobikora; mugabo ico kintu sinshoboye kugikora.’” Izo ntumwa zica ziragenda, zimugarukanira inyishu.</p>
<p id="p186" data-pid="186" class="p186 sb"><span id="chapter20_verse10"></span><strong><sup>10 </sup></strong>Nuko Beni-hadadi amutumako ati: “Imana zingirire gutyo, mbere n’ibirenze ivyo, umukungugu wa Samariya niwakwira amashi y’abantu bose bankurikira!” <span id="chapter20_verse11"></span><strong><sup>11 </sup></strong>Umwami wa Isirayeli na we arishura, avuga ati: “Mumubwire muti: ‘Uwukenyera ibirwanisho ntiyirate nk’uwubikenyurura.’” <span id="chapter20_verse12"></span><strong><sup>12 </sup></strong>Akimara kwumva iryo jambo, mu gihe we na ba bami bariko banywera mu nsago, aca abwira abasuku biwe ati: “Nimwitegure!” Nuko batangura kwitegura kugira ngo barwanye nya gisagara.</p>
<p id="p187" data-pid="187" class="p187 sb"><span id="chapter20_verse13"></span><strong><sup>13 </sup></strong>Maze ehe, umuhanuzi umwe yegera Ahabu umwami wa Isirayeli hanyuma avuga ati: “Ibi ni vyo Yehova avuze: ‘Wabonye iri sinzi rinini ryose? Ehe ndaritanze mu kuboko kwawe uyu musi, nawe uramenya koko yuko jewe ndi Yehova.’” <span id="chapter20_verse14"></span><strong><sup>14 </sup></strong>Maze Ahabu avuga ati: “Biciye kuri nde?” Na we ati: “Ibi ni vyo Yehova avuze: ‘Biciye ku misore y’abaganwa b’intara z’ubutware.’” Amaherezo avuga ati: “Ni nde aza gutanguza urugamba?” Na we ati: “Wewe!”</p>
<p id="p188" data-pid="188" class="p188 sb"><span id="chapter20_verse15"></span><strong><sup>15 </sup></strong>Nuko aharura imisore y’abaganwa b’intara z’ubutware, iba amajana abiri na mirongo itatu n’ibiri; inyuma yabo aharura abantu bose, bene Isirayeli bose, baba ibihumbi indwi. <span id="chapter20_verse16"></span><strong><sup>16 </sup></strong>Batangura gusohoka ku mutaga, mu gihe Beni-hadadi yariko anywera kuborerwa mu nsago, we hamwe n’abami, ba bami mirongo itatu na babiri bariko bamufasha. <span id="chapter20_verse17"></span><strong><sup>17 </sup></strong>Nya misore y’abaganwa b’intara z’ubutware isohotse ubwa mbere, Beni-hadadi aca atuma intumwa; nuko baza kumumenyesha bati: “Hari abantu bavuye i Samariya.” <span id="chapter20_verse18"></span><strong><sup>18 </sup></strong>Na we avuga ati: “Nimba basohokanywe n’amahoro, mubacakire ari bazima; nimba na ho basohokanywe n’urugamba, mubacakire ari bazima.” <span id="chapter20_verse19"></span><strong><sup>19 </sup></strong>Bano baba ari bo basohoka bavuye mu gisagara, imisore y’abaganwa b’intara z’ubutware be n’inteko za gisirikare zari inyuma yabo. <span id="chapter20_verse20"></span><strong><sup>20 </sup></strong>Nuko umwe wese agira uwo yica; Abasiriya barahunga, maze Isirayeli irabakurikira, mugabo Beni-hadadi umwami wa Siriya arashobora kunyaga amagara ari kw’ifarasi kumwe n’abagendera ku mafarasi. <span id="chapter20_verse21"></span><strong><sup>21 </sup></strong>Mugabo umwami wa Isirayeli arasohoka, aguma asasika amafarasi n’imikogote; asasika Abasiriya, inganda ziratikira bimwe bikomeye.</p>
<p id="p189" data-pid="189" class="p189 sb"><span id="chapter20_verse22"></span><strong><sup>22 </sup></strong>Mu nyuma wa muhanuzi yegera umwami wa Isirayeli, amubwira ati: “Genda wikomeze, hanyuma urabe maze ubone ico uzokora; kuko mu ntango z’umwaka umwami wa Siriya azoduga kukurwanya.”</p>
<p id="p190" data-pid="190" class="p190 sb"><span id="page572" class="pageNum" data-no="572" data-before-text="572"></span><span id="chapter20_verse23"></span><strong><sup>23 </sup></strong>Nayo abasuku b’umwami wa Siriya, bamubwira bati: “Imana yabo ni Imana y’imisozi. Ni co catumye baturusha inkomezi. Mugabo rero, tubarwanirize mu ntara ishashe maze turabe yuko tutazobarusha inkomezi. <span id="chapter20_verse24"></span><strong><sup>24 </sup></strong>Kora rero iki kintu: Kura abami, umwe wese mu kibanza ciwe, hanyuma mu kibanza cabo ushireho ba buramatari. <span id="chapter20_verse25"></span><strong><sup>25 </sup></strong>Nayo wewe, wiharurire inteko za gisirikare zingana n’inteko za gisirikare zaguye ku ruhande rwawe, ifarasi ku farasi, n’umukogote ku mukogote; maze tubarwanirize mu ntara ishashe, turabe ko tutazobarusha inkomezi.” Nuko yumviriza ijwi ryabo, akora gutyo nyene.</p>
<p id="p191" data-pid="191" class="p191 sb"><span id="chapter20_verse26"></span><strong><sup>26 </sup></strong>Maze mu ntango z’umwaka Beni-hadadi akoranya Abasiriya hanyuma aduga i Afeki kurwanya Isirayeli. <span id="chapter20_verse27"></span><strong><sup>27 </sup></strong>Nayo bene Isirayeli, barakoranywa bongera baronswa ibikenewe hanyuma batangura gusohoka kugira ngo bahure na bo; bene Isirayeli baja gukambika imbere yabo, nk’imikuku mito rwose ibiri y’impene, mu gihe Abasiriya bobo bari buzuye isi. <span id="chapter20_verse28"></span><strong><sup>28 </sup></strong>Nuko wa muntu w’Imana y’ukuri aregera maze abwira umwami wa Isirayeli, egome, avuga ati: “Ibi ni vyo Yehova avuze: ‘Ko Abasiriya bavuze ngo: “Yehova ni Imana y’imisozi, si Imana y’ibiyaya vyo hasi,” nzotanga ata kabuza iri sinzi rinini ryose mu kuboko kwawe, namwe muzomenya koko yuko jewe ndi Yehova.’”</p>
<p id="p192" data-pid="192" class="p192 sb"><span id="chapter20_verse29"></span><strong><sup>29 </sup></strong>Nuko baguma bakambitse imisi indwi, bamwe imbere y’abandi. Maze ku musi ugira indwi urugamba ruratangura; bene Isirayeli batangura gusasika Abasiriya, abagabo ibihumbi ijana bari ku maguru mu musi umwe. <span id="chapter20_verse30"></span><strong><sup>30 </sup></strong>Abari basigaye bahungira i Afeki, mu gisagara; maze uruhome rugwa ku bagabo ibihumbi mirongo ibiri n’indwi bari basigaye. Nayo Beni-hadadi, arahunga, amaherezo yinjira mu gisagara, mu cumba c’ahitereye.</p>
<p id="p193" data-pid="193" class="p193 sb"><span id="chapter20_verse31"></span><strong><sup>31 </sup></strong>Nuko abasuku biwe bamubwira bati: “Ehe rero, twarumvise yuko abami b’inzu ya Isirayeli ari abami b’ubuntu bwuzuye urukundo. Turakwinginze dukenyere amagunira<span id="footnotesource34"></span><a epub:type="noteref" href="#footnote34">*</a> mu kiyunguyungu, dushire n’imigozi ku mitwe yacu, hanyuma dusohoke, tuje ku mwami wa Isirayeli. Hari aho yokuzigamira ubuzima.” <span id="chapter20_verse32"></span><strong><sup>32 </sup></strong>Bakenyera rero amagunira mu kiyunguyungu cabo, bashira imigozi ku mitwe, hanyuma binjira aho umwami wa Isirayeli ari maze bavuga bati: “Umusuku wawe Beni-hadadi avuze ati: ‘Ndakwinginze ureke mbeho.’” Na we avuga ati: “Mbega aracariho? Ni mwene wacu.” <span id="chapter20_verse33"></span><strong><sup>33 </sup></strong>Nuko nya bagabo babifata nk’ikimenyetso gitara ibizoba maze bihutira kubifata nk’ingingo we ubwiwe afashe; babandanya rero kuvuga bati: “Beni-hadadi ni mwene wanyu.” Aca avuga ati: “Gende mumuzane.” Maze Beni-hadadi arasohoka, aja aho ari; aca amwuriza mu mukogote.</p>
<p id="p194" data-pid="194" class="p194 sb"><span id="chapter20_verse34"></span><strong><sup>34 </sup></strong>Maze Beni-hadadi amubwira ati: “Ibisagara dawe yatwaye so nzobisubiza; kandi uzokwiha amabarabara i Damasiko nk’uko dawe yayihaye i Samariya.”</p>
<p id="p195" data-pid="195" class="p195 sb">Ahabu na we ati: “Mw’isezerano, ndakurungika.”</p>
<p id="p196" data-pid="196" class="p196 sb"><span id="page573" class="pageNum" data-no="573" data-before-text="573"></span>Aca agirana isezerano na we hanyuma aramurungika.</p>
<p id="p197" data-pid="197" class="p197 sb"><span id="chapter20_verse35"></span><strong><sup>35 </sup></strong>Nuko umugabo umwe wo mu bahungu b’abahanuzi abwira umugenzi wiwe bivuye kw’ijambo rya Yehova ati: “Enda nkubita.” Ariko nya mugabo yanka kumukubita. <span id="chapter20_verse36"></span><strong><sup>36 </sup></strong>Ku bw’ivyo amubwira ati: “Kubera ko utumvirije ijwi rya Yehova, ehe ugiye gutandukana nanje kandi intambwe irakugarika ata kabuza.” Inyuma y’ivyo, aragenda avuye iruhande yiwe maze intambwe iramubona hanyuma iramugarika.</p>
<p id="p198" data-pid="198" class="p198 sb"><span id="chapter20_verse37"></span><strong><sup>37 </sup></strong>Arondera uwundi mugabo hanyuma amubwira ati: “Enda nkubita.” Nuko uwo mugabo aramukubita; aramukubita aramukomeretsa.</p>
<p id="p199" data-pid="199" class="p199 sb"><span id="chapter20_verse38"></span><strong><sup>38 </sup></strong>Maze uwo muhanuzi aragenda, ahagarara iruhande y’inzira arindiriye umwami; aguma yiyoberanije n’igitambara ku maso. <span id="chapter20_verse39"></span><strong><sup>39 </sup></strong>Umwami ariko ararengana, asemerera yerekeza ku mwami ati: “Umusuku wawe yarasohotse aja aho urugamba rushushe; maze ehe umugabo umwe yariko arava aho batonze urugamba; anzanira rero umuntu hanyuma avuga ati: ‘Cunga uyu muntu. Akaramuka abuze, ubuzima bwawe buca ata kabuza busubira mu kibanza c’ubuzima bwiwe, canke na ho urihe italanto y’ifeza.’ <span id="chapter20_verse40"></span><strong><sup>40 </sup></strong>Umusuku wawe yariko aragira utwo akora aha na hariya, uwo muntu aba yagiye.” Umwami wa Isirayeli aca amubwira ati: “Ukwo ni ko urubanza rwawe ruri. Wewe ubwawe uraruciye.” <span id="chapter20_verse41"></span><strong><sup>41 </sup></strong>Aca akura ningoga ca gitambara ku maso yiwe, maze umwami wa Isirayeli aramumenya, abona ko yari uwo mu bahanuzi. <span id="chapter20_verse42"></span><strong><sup>42 </sup></strong>Nuko amubwira ati: “Ibi ni vyo Yehova avuze: ‘Kubera yuko waretse umuntu nageneye gutikizwa akagenda avuye mu kuboko kwawe, ubuzima bwawe buzosubira ata kabuza mu kibanza c’ubuzima bwiwe, abantu bawe na bo mu kibanza c’abantu biwe.’” <span id="chapter20_verse43"></span><strong><sup>43 </sup></strong>Umwami wa Isirayeli aca aragenda yerekeje ku nzu yiwe, yijiriwe kandi ajonjogoye, hanyuma ashika i Samariya.</p>
<div class="groupFootnote"><aside epub:type="footnote"><div epub:type="footnote" id="footnote34"><p id="p257" data-pid="257"><a href="1001060412-split20.xhtml#footnotesource34">^ <span class="footnoteref">1 Abm. 20:31</span></a> Raba <a href="1001060600.xhtml#pos2284">Inyongera ya 21</a>.</p></div></aside>
</div>
</body>
</html>
