<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 21</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">21</a> : <a href="bibleversenav11_21.xhtml">1 - 29</a></p>
<p id="p200" data-pid="200" class="p200 sb"><span id="chapter21"></span><span id="chapter21_verse1"></span><span class="w_ch"><strong>21 </strong></span>Inyuma y’ivyo, ibi ni vyo vyabaye: hariho umurima w’imizabibu wari uwa Naboti Umuyezireyeli, ukaba wari i Yezireyeli, hafi y’ikirimba ca Ahabu umwami wa Samariya. <span id="chapter21_verse2"></span><strong><sup>2 </sup></strong>Nuko Ahabu abwira Naboti ati: “Numpe umurima w’imizabibu wawe, kugira ngo umbere umurima w’imboga, kuko wegereye inzu yanje; ureke ndaguhe mu kibanza cawo umurima w’imizabibu mwiza kuwurusha. Canke nimba ari vyiza mu maso yawe, ndaguha amahera bwa kiguzi cawo.” <span id="chapter21_verse3"></span><strong><sup>3 </sup></strong>Mugabo Naboti abwira Ahabu ati: “Ni ibitokwiyumvirwa kuri jewe, nisunze uko Yehova abona ibintu, ko noguha intoranwa ya ba sogokuruza banje.” <span id="chapter21_verse4"></span><strong><sup>4 </sup></strong>Nuko Ahabu aja iwe, yijiriwe kandi ajonjogoye kubera ijambo Naboti Umuyezireyeli yari yamubwiye, igihe yavuga ati: “Singuha intoranwa ya ba sogokuruza banje.” Maze aryama ku buriri bwiwe, mu maso hiwe aguma aharabishije ku ruhome, ntiyarya umukate.</p>
<p id="p201" data-pid="201" class="p201 sb"><span id="chapter21_verse5"></span><strong><sup>5 </sup></strong>Amaherezo Yezebeli umugore wiwe yinjira aho ari hanyuma amubwira ati: “Kubera iki wijiriwe kandi nturye umukate?” <span id="chapter21_verse6"></span><strong><sup>6 </sup></strong>Na we amubwira ati: <span id="page574" class="pageNum" data-no="574" data-before-text="574"></span>“Kubera ko navuganye na Naboti Umuyezireyeli nkamubwira nti: ‘Numpe umurima w’imizabibu wawe ku mahera. Canke, nimba ubishimye, ndaguhe uwundi murima w’imizabibu mu kibanza cawo.’ Mugabo avuga ati: ‘Singuha umurima w’imizabibu wanje.’” <span id="chapter21_verse7"></span><strong><sup>7 </sup></strong>Maze Yezebeli umugore wiwe amubwira ati: “Mbega ubu ni wewe uri ku ngoma ya Isirayeli? Haguruka, urye umukate kandi umutima wawe uryoherwe. Jewe ubwanje ndaguha umurima w’imizabibu wa Naboti Umuyezireyeli.” <span id="chapter21_verse8"></span><strong><sup>8 </sup></strong>Nuko yandika amakete mw’izina rya Ahabu araheza ayadomako ikidodo ca Ahabu, maze arungikira nya makete abagabo b’inararibonye n’abanyacubahiro bari mu gisagara ciwe babana na Naboti. <span id="chapter21_verse9"></span><strong><sup>9 </sup></strong>Mugabo muri ayo makete yandika ati: “Nimutangaze ukwisonzesha maze mwicarike Naboti imbere y’abantu. <span id="chapter21_verse10"></span><strong><sup>10 </sup></strong>Hanyuma mwicarike imbere yiwe abagabo babiri, abantu b’imburakimazi, maze bashinge intahe imwagiriza bati: ‘Wavumye Imana n’umwami!’ Muheze mumusohore, mumutere amabuye kugira apfe.”</p>
<p id="p202" data-pid="202" class="p202 sb"><span id="chapter21_verse11"></span><strong><sup>11 </sup></strong>Nuko abagabo b’igisagara ciwe, abagabo b’inararibonye n’abanyacubahiro baba mu gisagara ciwe, bakora nk’uko nyene Yezebeli yari yabatumyeko, nk’uko nyene vyari vyanditswe mu makete yari yabarungikiye. <span id="chapter21_verse12"></span><strong><sup>12 </sup></strong>Batangaza ukwisonzesha maze bicarika Naboti imbere y’abantu. <span id="chapter21_verse13"></span><strong><sup>13 </sup></strong>Nuko abagabo babiri, abantu b’imburakimazi, barinjira hanyuma bicara imbere yiwe; nya bagabo b’imburakimazi batangura gushinga intahe imwagiriza, ni ukuvuga Naboti, imbere y’abantu, bati: “Naboti yavumye Imana n’umwami!” Inyuma y’ivyo baramusohora, bamujana ku mubari w’igisagara baraheza bamutera amabuye, ku buryo apfa. <span id="chapter21_verse14"></span><strong><sup>14 </sup></strong>Hanyuma batuma kuri Yezebeli bati: “Naboti yatewe amabuye arapfa.”</p>
<p id="p203" data-pid="203" class="p203 sb"><span id="chapter21_verse15"></span><strong><sup>15 </sup></strong>Yezebeli akimara kwumva yuko Naboti yari yatewe amabuye ku buryo apfa, aca abwira Ahabu ati: “Haguruka wigarurire wa murima w’imizabibu wa Naboti Umuyezireyeli, umwe yanka kuguha ku mahera; kuko Naboti atakiriho, mugabo yapfuye.” <span id="chapter21_verse16"></span><strong><sup>16 </sup></strong>Ahabu akimara kwumva ko Naboti yapfuye, aca arahaguruka ngo amanuke ku murima w’imizabibu wa Naboti Umuyezireyeli, kugira ngo awigarurire.</p>
<p id="p204" data-pid="204" class="p204 sb"><span id="chapter21_verse17"></span><strong><sup>17 </sup></strong>Nuko ijambo rya Yehova riza kuri Eliya Umutishibe riti: <span id="chapter21_verse18"></span><strong><sup>18 </sup></strong>“Haguruka, umanuke guhura na Ahabu umwami wa Isirayeli, uwuri i Samariya. Ehe ari mu murima w’imizabibu wa Naboti, aho yamanutse kugira ngo awigarurire. <span id="chapter21_verse19"></span><strong><sup>19 </sup></strong>Umubwire uti: ‘Ibi ni vyo Yehova avuze: “Mbega wishe wongera urigarurira?”’ Wongere umubwire uti: ‘Ibi ni vyo Yehova avuze: “Ahantu imbwa zarigatiye amaraso ya Naboti ni ho zizorigatira amaraso yawe, egome, ayawe.”’”</p>
<p id="p205" data-pid="205" class="p205 sb"><span id="chapter21_verse20"></span><strong><sup>20 </sup></strong>Maze Ahabu abwira Eliya ati: “Wandonse ga wa mwansi wanje we?” Na we ati: “Nakuronse. ‘Kubera ko wihebeye gukora ibibi mu maso ya Yehova, <span id="chapter21_verse21"></span><strong><sup>21 </sup></strong>ehe ngira nzane ivyago kuri wewe; nzokubura koko inyuma yawe noganze nongere ndandure kwa Ahabu umuntu <span id="page575" class="pageNum" data-no="575" data-before-text="575"></span>w’igitsina-gabo wese<span id="footnotesource35"></span><a epub:type="noteref" href="#footnote35">*</a> n’uwutagira gitabara kandi atagira ico amaze muri Isirayeli. <span id="chapter21_verse22"></span><strong><sup>22 </sup></strong>Kandi inzu yawe nzoyigira nk’inzu ya Yerobowamu mwene Nebati nongere ndayigire nk’inzu ya Bayasha mwene Ahiya, kubera ukubabaza wambabarishije, maze ugatuma Isirayeli icumura.’ <span id="chapter21_verse23"></span><strong><sup>23 </sup></strong>Ku bijanye na Yezebeli na ho nyene, Yehova avuze ati: ‘Egome, imbwa zizorira Yezebeli mu gihimba c’itongo c’i Yezireyeli. <span id="chapter21_verse24"></span><strong><sup>24 </sup></strong>Uwo mu ba Ahabu wese azopfira mu gisagara imbwa zizomurya; uwuzopfira mu gahinga wese na we, ibiguruka vyo mu kirere bizomurya. <span id="chapter21_verse25"></span><strong><sup>25 </sup></strong>Ni ukuri, nta n’umwe yabaye nka Ahabu, uwihebeye gukora ivyari bibi mu maso ya Yehova, ari na we Yezebeli umugore wiwe yasutse. <span id="chapter21_verse26"></span><strong><sup>26 </sup></strong>Maze atangura gukora mu buryo buteye ishishi rwose mu gukurikira ibigirwamana vy’umwanda, nk’uko Abamori bose bari barakoze, abo Yehova yirukanye bakava imbere ya bene Isirayeli.’”</p>
<p id="p206" data-pid="206" class="p206 sb"><span id="chapter21_verse27"></span><strong><sup>27 </sup></strong>Ahabu akimara kwumva ayo majambo, atantamura impuzu ziwe yongera ashira igunira ku mubiri wiwe; atangura kwisonzesha, aguma aryama mw’igunira kandi agenda yiraburaniwe. <span id="chapter21_verse28"></span><strong><sup>28 </sup></strong>Maze ijambo rya Yehova riza kuri Eliya Umutishibe riti: <span id="chapter21_verse29"></span><strong><sup>29 </sup></strong>“Mbega wabonye ukuntu Ahabu yicishije bugufi kubera jewe? Ko yicishije bugufi kubera jewe, sinzozana ivyo vyago mu misi yiwe. Mu misi y’umuhungu wiwe ni ho nzozana ivyo vyago ku nzu yiwe.”</p>
<div class="groupFootnote"><aside epub:type="footnote"><div epub:type="footnote" id="footnote35"><p id="p258" data-pid="258"><a href="1001060412-split21.xhtml#footnotesource35">^ <span class="footnoteref">1 Abm. 21:21</span></a> Raba 1Bm 14:10, akajambo k’epfo.</p></div></aside>
</div>
</body>
</html>
