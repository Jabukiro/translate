<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abami 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abami</a>  <a href="biblechapternav11.xhtml">3</a> : <a href="bibleversenav11_3.xhtml">1 - 28</a></p>
<p id="p27" data-pid="27" class="p27 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Nuko Salomo yunga na Farawo umwami wa Misiri ubucuti bw’ukwabirana, atora umukobwa wa Farawo, amujana mu Gisagara ca Dawidi, gushika arangije kwubaka inzu yiwe n’inzu ya Yehova be n’uruhome rwa Yeruzalemu, irya n’ino. <span id="chapter3_verse2"></span><strong><sup>2 </sup></strong>Ariko abantu baguma bashikanira ibimazi ku bibanza bikirurutse<span id="footnotesource7"></span><a epub:type="noteref" href="#footnote7">*</a>, kuko izina rya Yehova ritari bwubakirwe inzu gushika muri iyo misi. <span id="chapter3_verse3"></span><strong><sup>3 </sup></strong>Salomo abandanya gukunda Yehova mu kugendera mu vyagezwe vya Dawidi se wiwe. Ariko ku bibanza bikirurutse ni ho yama ashikanira ibimazi akongera akahafumbishiriza amashikanwa.</p>
<p id="p28" data-pid="28" class="p28 sb"><span id="chapter3_verse4"></span><strong><sup>4 </sup></strong>Nuko umwami aja i Gibeyoni gushikanirayo ibimazi, kuko ico cari ikibanza gikirurutse gikomeye. Salomo atangura gushikana kuri ico gicaniro ibimazi igihumbi biturirwa. <span id="chapter3_verse5"></span><strong><sup>5 </sup></strong>Aho i Gibeyoni, Yehova abonekera Salomo mu ndoto mw’ijoro; hanyuma Imana ivuga iti: “Saba ico ugomba ndakiguhe.” <span id="chapter3_verse6"></span><strong><sup>6 </sup></strong>Salomo aca avuga ati: “Wewe ubwawe waragiriye cane ubuntu bwuzuye urukundo umusavyi wawe Dawidi dawe, wisunze uko yagendeye imbere yawe mu kuri no mu bugororotsi no mu kugororoka kw’umutima ku bijanye nawe; kandi warabandanije kumugirira cane ubwo buntu bwuzuye urukundo, ku buryo wamuhaye umuhungu wo kwicara ku ntebe y’ubwami yiwe, nk’uko biri uyu musi. <span id="chapter3_verse7"></span><strong><sup>7 </sup></strong>None rero, Yehova Mana yanje, ni wewe wimitse umusavyi wawe umugira umwami mu kibanza ca Dawidi dawe, kandi jewe ndi agahungu. Sinzi iyo bija n’iyo biva. <span id="chapter3_verse8"></span><strong><sup>8 </sup></strong>Kandi umusavyi wawe ari hagati y’abantu bawe watoye, igisata c’abantu isinzi batagira igitigiri kandi badashobora guharurwa kubera ubwinshi. <span id="chapter3_verse9"></span><strong><sup>9 </sup></strong>Uze uhe umusavyi wawe umutima ugamburuka kugira ngo acire imanza abantu bawe, ngo amenye gutandukanya ikibi n’iciza; nakare, ni nde ashoboye gucira imanza aba bantu bawe n’ingene bagoye?”</p>
<p id="p29" data-pid="29" class="p29 sb"><span id="chapter3_verse10"></span><strong><sup>10 </sup></strong>Ico kintu kiba igihimbaye mu maso ya Yehova, kuko Salomo yari asavye ico kintu. <span id="chapter3_verse11"></span><strong><sup>11 </sup></strong>Imana ibandanya kumubwira iti: “Kubera yuko wasavye ico kintu, ntiwisabire imisi myinshi canke ngo wisabire ubutunzi canke ngo usabe ubuzima bw’abansi bawe, ukisabira ubwenge kugira ngo wumvirize imanza, <span id="chapter3_verse12"></span><strong><sup>12 </sup></strong>ehe nzokugirira koko nk’uko amajambo yawe ari. Ehe nzoguha koko umutima ukerebutse kandi utahura, ku buryo imbere yawe ata wuzoba yarabayeho ameze nkawe, kandi mu nyuma zawe ata wuzohaguruka ameze nkawe. <span id="chapter3_verse13"></span><strong><sup>13 </sup></strong>Mbere n’ivyo utasavye nzobiguha, ubutunzi <span id="page533" class="pageNum" data-no="533" data-before-text="533"></span>n’ubuninahazwa, ku buryo mu bami hatazoboneka n’umwe ameze nkawe, mu misi yawe yose. <span id="chapter3_verse14"></span><strong><sup>14 </sup></strong>Kandi niwagendera mu nzira zanje mu kugumya ingingo nyobozi zanje n’amabwirizwa yanje, nk’uko nyene Dawidi so wawe yagenze, nzoguha no kuramba<span id="footnotesource8"></span><a epub:type="noteref" href="#footnote8">*</a>.”</p>
<p id="p30" data-pid="30" class="p30 sb"><span id="chapter3_verse15"></span><strong><sup>15 </sup></strong>Salomo yikanguye, erega asanga yari indoto. Maze aza i Yeruzalemu, ahagarara imbere y’isandugu y’isezerano ya Yehova hanyuma ashikana ibimazi biturirwa yongera ahereza amashikanwa y’ugusangira, araheza atereka inzimano abasuku biwe bose.</p>
<p id="p31" data-pid="31" class="p31 sb"><span id="chapter3_verse16"></span><strong><sup>16 </sup></strong>Ico gihe abagore babiri, abamaraya, binjira aho umwami ari hanyuma bahagarara imbere yiwe. <span id="chapter3_verse17"></span><strong><sup>17 </sup></strong>Maze umwe muri abo bagore avuga ati: “Ntunga mukama wanje, jewe n’uyu mugore tuba mu nzu imwe, ku buryo nibarukiye iruhande yiwe muri nya nzu. <span id="chapter3_verse18"></span><strong><sup>18 </sup></strong>Ku musi ugira gatatu nibarutse, uyu mugore na we nyene yaribarutse. Kandi twari kumwe. Nta w’ahandi yari kumwe natwe mu nzu, nta n’umwe kiretse twebwe babiri mu nzu. <span id="chapter3_verse19"></span><strong><sup>19 </sup></strong>Mu nyuma, umwana w’uyu mugore yarapfuye mw’ijoro, kuko yari yamuryamyeko. <span id="chapter3_verse20"></span><strong><sup>20 </sup></strong>Nuko aravyuka mu gicugu, atora umwana wanje iruhande yanje mu gihe umushumbakazi wawe yari asinziriye, hanyuma amuryamika mu gikiriza ciwe, umwana wiwe yapfuye na we amuryamika mu gikiriza canje. <span id="chapter3_verse21"></span><strong><sup>21 </sup></strong>Mvyutse mu gitondo kwonsa umwana wanje, erega, nsanga yapfuye. Nuko ndamusuzuma nitonze mu gitondo, maze nsanga si umwana wanje, uwo nari navyaye.” <span id="chapter3_verse22"></span><strong><sup>22 </sup></strong>Mugabo nya mugore wundi avuga ati: “Oya, ahubwo umwana wanje ni uwuri muzima, umwana wawe na we ni uwapfuye!” Muri ico gihe cose, uwo mugore yariko avuga ati: “Oya, ahubwo umwana wawe ni uwapfuye, umwana wanje na we ni uwuri muzima.” Nuko baguma bavugira imbere y’umwami.</p>
<p id="p32" data-pid="32" class="p32 sb"><span id="chapter3_verse23"></span><strong><sup>23 </sup></strong>Amaherezo umwami avuga ati: “Uyu avuga ngo: ‘Uyu ni we mwana wanje, uwuri muzima, umwana wawe na we ni uwapfuye!’, urya na we akavuga ngo: ‘Oya, ahubwo umwana wawe ni uwapfuye, umwana wanje na we ni uwuri muzima!’” <span id="chapter3_verse24"></span><strong><sup>24 </sup></strong>Umwami abandanya kuvuga ati: “Nimunzanire inkota.” Bazana rero inkota imbere y’umwami. <span id="chapter3_verse25"></span><strong><sup>25 </sup></strong>Nuko umwami avuga ati: “Nimuhimburemwo kubiri uwo mwana muzima maze igihimba kimwe mugihe umugore umwe ikindi gihimba na co mugihe uwundi.” <span id="chapter3_verse26"></span><strong><sup>26 </sup></strong>Nuko wa mugore nyene uwo mwana muzima, abwira umwami (kuko yari agiriye ikigumbagumba umwana wiwe, ku buryo avuga) ati: “Ntunga mukama wanje, nimumuhe uwo mwana muzima. Eka ntimumwice.” Muri ico gihe cose, wa mugore wundi yariko avuga ati: “Ntaba uwawe canke uwanje. Himbure!” <span id="chapter3_verse27"></span><strong><sup>27 </sup></strong>Umwami aca arishura, ati: “Nimumuhe uwo mwana muzima, ntimumwice namba. Ni we nyina wiwe.”</p>
<p id="p33" data-pid="33" class="p33 sb"><span id="chapter3_verse28"></span><strong><sup>28 </sup></strong>Nuko Isirayeli yose yumva iyo ngingo y’ubutungane umwami yari yashikirije; maze baratinya kubera umwami, <span id="page534" class="pageNum" data-no="534" data-before-text="534"></span>kuko babona yuko ubukerebutsi bw’Imana bwari muri we, kugira ashitse ingingo y’ubutungane.</p>
<div class="groupFootnote"><aside epub:type="footnote"><div epub:type="footnote" id="footnote7"><p id="p230" data-pid="230"><a href="1001060412-split3.xhtml#footnotesource7">^ <span class="footnoteref">1 Abm. 3:2</span></a> Raba <a href="1001060600.xhtml#pos3629">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote8"><p id="p231" data-pid="231"><a href="1001060412-split3.xhtml#footnotesource8">^ <span class="footnoteref">1 Abm. 3:14</span></a> Ijambo ku rindi ni “nzorehura n’imisi yawe.”</p></div></aside>
</div>
</body>
</html>
