<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">10</a> : <a href="bibleversenav12_10.xhtml">1 - 36</a></p>
<p id="p77" data-pid="77" class="p77 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Kandi Ahabu yari afise abahungu mirongo irindwi i Samariya. Yehu yandika rero amakete maze ayarungika i Samariya ku baganwa b’i Yezireyeli, abagabo b’inararibonye n’ababungabunzi ba Ahabu, ati: <span id="chapter10_verse2"></span><strong><sup>2 </sup></strong>“Ubu rero, ku gihe nyene iri kete ribashikiriye, ehe muri kumwe n’abahungu b’umukama wanyu, kandi muri kumwe n’imikogote y’intambara, n’amafarasi, n’igisagara gikingijwe ibihome, n’ibirwanisho. <span id="page597" class="pageNum" data-no="597" data-before-text="597"></span><span id="chapter10_verse3"></span><strong><sup>3 </sup></strong>Murabe rero mu bahungu b’umukama wanyu uwuri mwiza kurusha abandi kandi agororotse kurusha abandi muheze mumushire ku ntebe y’ubwami ya se wiwe. Hanyuma murwanire inzu y’umukama wanyu.”</p>
<p id="p78" data-pid="78" class="p78 sb"><span id="chapter10_verse4"></span><strong><sup>4 </sup></strong>Maze baratinya rwose, batangura kuvuga bati: “Ehe abami babiri ntibamuhagaze imbere, none twebwe twohagarara gute?” <span id="chapter10_verse5"></span><strong><sup>5 </sup></strong>Nuko uwari ahagarikiye inzu n’uwagaba igisagara, n’abagabo b’inararibonye be n’ababungabunzi batuma kuri Yehu bati: “Turi abasuku bawe, kandi ico utubwira cose turagikora. Nta n’umwe tugira umwami. Kora ikiri ciza mu maso yawe.”</p>
<p id="p79" data-pid="79" class="p79 sb"><span id="chapter10_verse6"></span><strong><sup>6 </sup></strong>Aca abandikira ikete rigira kabiri, ati: “Nimba muri abanje, kandi ijwi ryanje rikaba ari ryo mugamburuka, nimutore imitwe y’abagabo basanzwe ari abahungu b’umukama wanyu, maze muzoze ejo nk’aya mango aho ndi i Yezireyeli.”</p>
<p id="p80" data-pid="80" class="p80 sb">Kandi abahungu b’umwami, abagabo mirongo irindwi, bari kumwe n’abagabo b’abanyacubahiro b’igisagara bari babareze. <span id="chapter10_verse7"></span><strong><sup>7 </sup></strong>Nya kete rikimara kubashikira, bafata abo bahungu b’umwami maze barabakerera, abagabo mirongo irindwi, hanyuma bashira imitwe yabo mu bisimbo baraheza barayimurungikira i Yezireyeli. <span id="chapter10_verse8"></span><strong><sup>8 </sup></strong>Maze ya ntumwa iza kumumenyesha iti: “Bazanye ya mitwe y’abahungu b’umwami.” Avuga rero ati: “Nimuyishire mu birundo bibiri ku bwinjiriro bw’irembo gushika mu gitondo.” <span id="chapter10_verse9"></span><strong><sup>9 </sup></strong>Nuko mu gitondo arasohoka. Maze arahagarara, abwira abantu bose ati: “Mwebwe muragororotse. Ehe jewe nagīriye umugambi mubi umukama wanje, ndamwica; mugabo ni nde yasasitse aba bose? <span id="chapter10_verse10"></span><strong><sup>10 </sup></strong>Mumenye rero ko ata na kimwe mw’ijambo rya Yehova kizokorokera hasi kitarangutse mu vyo Yehova yavuze ku nzu ya Ahabu; kandi Yehova ubwiwe akoze ivyo yavuze biciye ku musavyi wiwe Eliya.” <span id="chapter10_verse11"></span><strong><sup>11 </sup></strong>Vyongeye, Yehu asasika abari basigaye bose mu nzu ya Ahabu i Yezireyeli, n’abagabo b’abanyacubahiro biwe bose, n’abari bazinanyi na we, n’abaherezi biwe, gushika aho ata n’umwe amusigariza.</p>
<p id="p81" data-pid="81" class="p81 sb"><span id="chapter10_verse12"></span><strong><sup>12 </sup></strong>Nuko arahaguruka arataha, maze afata inzira aja i Samariya. Inzu y’abungere, iyo bazirikamwo intama, yari kuri iyo nzira. <span id="chapter10_verse13"></span><strong><sup>13 </sup></strong>Maze Yehu ahura na bene wabo na Ahaziya umwami wa Yuda. Ababwiye ati: “Muri ba nde?”, baca bavuga bati: “Turi bene wabo na Ahaziya, tukaba turiko tumanuka kubaza nimba abahungu b’umwami n’abahungu b’umugore w’iteka bari impore.” <span id="chapter10_verse14"></span><strong><sup>14 </sup></strong>Aca avuga ati: “Nimubacakire ari bazima!” Barabacakira rero ari bazima maze babicira kw’itangi rya ya nzu yazirikwamwo intama, abagabo mirongo ine na babiri; ntiyasigaza n’umwe muri bo.</p>
<p id="p82" data-pid="82" class="p82 sb"><span id="chapter10_verse15"></span><strong><sup>15 </sup></strong>Mu gihe yariko aragenda avuye ng’aho, ahura na Yehonadabu mwene Rekabu aje kumusanganira. Amuhezagiye, amubwira rero ati: “Mbega umutima wawe urangororokeye, nk’uko umutima wanje ugororokeye umutima wawe?”</p>
<p id="p83" data-pid="83" class="p83 sb">Yehonadabu aca avuga ati: “Urakugororokeye.”</p>
<p id="p84" data-pid="84" class="p84 sb"><span id="page598" class="pageNum" data-no="598" data-before-text="598"></span>“Nimba ungororokeye, mpa ukuboko kwawe.”</p>
<p id="p85" data-pid="85" class="p85 sb">Nuko amuha ukuboko kwiwe. Aca amwuriza aho ari mu mukogote wiwe. <span id="chapter10_verse16"></span><strong><sup>16 </sup></strong>Maze avuga ati: “Ingo tujane, urabe ingene ntihanganira ubukeba na bumwe kuri Yehova.” Nuko baguma bamutwarana na we mu mukogote w’intambara wiwe. <span id="chapter10_verse17"></span><strong><sup>17 </sup></strong>Amaherezo ashika i Samariya. Asasika rero abari basigaye bose mu ba Ahabu i Samariya, gushika abazimanganije, nk’uko ijambo rya Yehova ryari, iryo yari yarabwiye Eliya.</p>
<p id="p86" data-pid="86" class="p86 sb"><span id="chapter10_verse18"></span><strong><sup>18 </sup></strong>Vyongeye, Yehu akoraniriza hamwe abantu bose maze ababwira ati: “Ahabu yasenze Bayali buhoro. Yehu we azomusenga cane. <span id="chapter10_verse19"></span><strong><sup>19 </sup></strong>Ubu rero, nimutumeko abahanuzi ba Bayali bose, abayisenga bose n’abaherezi bayo bose baze aho ndi. Ntihagire n’umwe abura, kuko mfitiye Bayali ikimazi gikomeye. Uwuza kubura wese ntazobandanya kubaho.” Mugabo Yehu, yariko akorana urwenge, kugira ngo arandure abasenga Bayali.</p>
<p id="p87" data-pid="87" class="p87 sb"><span id="chapter10_verse20"></span><strong><sup>20 </sup></strong>Hanyuma Yehu avuga ati: “Nimwereze Bayali ikoraniro ry’agakūra.” Nuko barabitangaza. <span id="chapter10_verse21"></span><strong><sup>21 </sup></strong>Maze Yehu atuma intumwa muri Isirayeli yose, ku buryo abasenga Bayali bose baza. Ntihagira n’umwe asigara ataje. Baguma binjira mu nzu ya Bayali, maze inzu ya Bayali iruzura kuva ku mpera gushika ku yindi. <span id="chapter10_verse22"></span><strong><sup>22 </sup></strong>Abwira rero uwari ajejwe ubushinguro bw’impuzu ati: “Sohorera impuzu abasenga Bayali bose.” Nuko abasohorera imyambaro. <span id="chapter10_verse23"></span><strong><sup>23 </sup></strong>Maze Yehu yinjirana na Yehonadabu mwene Rekabu mu nzu ya Bayali. Abwira rero abo basenga Bayali ati: “Nimurondere mwitonze murabe yuko ata n’umwe mu basenga Yehova ari kumwe namwe ng’aha, kiretse gusa abasenga Bayali.” <span id="chapter10_verse24"></span><strong><sup>24 </sup></strong>Amaherezo binjira guhereza ibimazi n’amashikanwa aturirwa, maze Yehu ashira hanze abagabo mirongo umunani biwe hanyuma avuga ati: “Umuntu acoroka mu bo ngira nshire mu maboko yanyu, uwo azoba acorokanye aca asubira mu kibanza ciwe.”</p>
<p id="p88" data-pid="88" class="p88 sb"><span id="chapter10_verse25"></span><strong><sup>25 </sup></strong>Yehu akirangiza guhereza ishikanwa riturirwa, aca abwira abirutsi n’ibisongerezi ati: “Injire mubasasike! Ntihagire n’umwe asohoka.” Nya birutsi na nya bisongerezi batangura kubasasikisha ubugi bw’inkota no kubaterera hanze, babandanya kugenda gushika mu gisagara c’inzu ya Bayali. <span id="chapter10_verse26"></span><strong><sup>26 </sup></strong>Maze basohora inkingi nyeranda z’inzu ya Bayali baraheza baturira imwimwe yose. <span id="chapter10_verse27"></span><strong><sup>27 </sup></strong>Vyongeye, basiturira hasi inkingi nyeranda ya Bayali bongera basiturira hasi inzu ya Bayali, maze baguma bayishize ku ruhande kugira ngo ikoreshwe bwa tuzu twa surwumwe, gushika n’uyu musi.</p>
<p id="p89" data-pid="89" class="p89 sb"><span id="chapter10_verse28"></span><strong><sup>28 </sup></strong>Gutyo, Yehu azimanganya Bayali muri Isirayeli. <span id="chapter10_verse29"></span><strong><sup>29 </sup></strong>Ibicumuro vya Yerobowamu mwene Nebati, ivyo yacumurishije Isirayeli, ni vyo gusa Yehu atakebeje ngo areke kubikurikira, ni ukuvuga za nyana z’inzahabu, za zindi imwe yari i Beteli iyindi ikaba i Dani. <span id="chapter10_verse30"></span><strong><sup>30 </sup></strong>Nuko Yehova abwira Yehu ati: “Ko wagize neza mu gukora ibigororotse mu maso yanje, ukagirira inzu ya Ahabu nk’uko ivyari mu mutima wanje vyose vyari, <span id="page599" class="pageNum" data-no="599" data-before-text="599"></span>abahungu bawe, gushika kw’iyaruka rigira kane, bazokwicara ku ntebe y’ubwami ya Isirayeli ku bwawe.” <span id="chapter10_verse31"></span><strong><sup>31 </sup></strong>Mugabo Yehu ntiyitwararika kugendera mw’itegeko rya Yehova Imana ya Isirayeli n’umutima wiwe wose. Ntiyakevya ngo ave mu bicumuro vya Yerobowamu, ivyo yacumurishije Isirayeli.</p>
<p id="p90" data-pid="90" class="p90 sb"><span id="chapter10_verse32"></span><strong><sup>32 </sup></strong>Muri iyo misi Yehova atangura guhimbura Isirayeli igihimba ku kindi; nuko Hazayeli aguma abasasika mu karere kose ka Isirayeli, <span id="chapter10_verse33"></span><strong><sup>33 </sup></strong>kuva kuri Yorodani werekeza iyo izuba rirasira, igihugu cose ca Gileyadi, Abagadi n’Abarubeni n’Abamanase, kuva i Aroweri iruhande y’umwonga Arunoni, egome, Gileyadi na Bashani.</p>
<p id="p91" data-pid="91" class="p91 sb"><span id="chapter10_verse34"></span><strong><sup>34 </sup></strong>Ibisigaye mu vya Yehu n’ivyo yakoze vyose n’ubushobozi bwiwe bwose, none ntivyanditswe mu gitabu c’ivyo mu misi y’abami ba Isirayeli? <span id="chapter10_verse35"></span><strong><sup>35 </sup></strong>Amaherezo Yehu aryama hamwe na ba sekuruza, hanyuma bamuhamba i Samariya; nuko Yehowahazi umuhungu wiwe atangura kuganza mu kibanza ciwe. <span id="chapter10_verse36"></span><strong><sup>36 </sup></strong>Imisi Yehu yari yaganje Isirayeli i Samariya, yabaye imyaka mirongo ibiri n’umunani.</p>
</body>
</html>
