<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">2</a> : <a href="bibleversenav12_2.xhtml">1 - 25</a></p>
<p id="p11" data-pid="11" class="p11 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Nuko Yehova ari mu kudugana Eliya mu kirura c’umuyaga mu majuru, Eliya na Elisha baragenda bavuye i Gilugali. <span id="chapter2_verse2"></span><strong><sup>2 </sup></strong>Eliya atangura kubwira Elisha ati: “Ndakwinginze wicare ng’aha, kuko Yehova ubwiwe antumye gushika i Beteli.” Mugabo Elisha avuga ati: “Ndahiye ukubaho kwa Yehova n’ukubaho kwawe, ntituvana.” Nuko bamanuka i Beteli. <span id="chapter2_verse3"></span><strong><sup>3 </sup></strong>Maze abahungu b’abahanuzi bari i Beteli barasohoka baja aho Elisha ari, bamubwira bati: “Ubwo vy’ukuri urazi yuko uno musi Yehova aza gutwara shobuja kugira ntabandanye kuba umukuru wawe?” Na we ati: “Na jewe ndabizi neza. Nimucereze.”</p>
<p id="p12" data-pid="12" class="p12 sb"><span id="chapter2_verse4"></span><strong><sup>4 </sup></strong>Maze Eliya amubwira ati: “Elisha, ndakwinginze wicare ng’aha, kuko Yehova ubwiwe antumye i Yeriko.” Mugabo avuga ati: “Ndahiye ukubaho kwa Yehova n’ukubaho kwawe, ntituvana.” Bashika rero i Yeriko. <span id="chapter2_verse5"></span><strong><sup>5 </sup></strong>Maze abahungu b’abahanuzi bari i Yeriko begera Elisha hanyuma bamubwira bati: “Ubwo vy’ukuri urazi yuko uno musi Yehova aza gutwara shobuja kugira ngo ntabandanye kuba umukuru wawe?” Na we ati: “Na jewe ndabizi neza. Nimucereze.”</p>
<p id="p13" data-pid="13" class="p13 sb"><span id="chapter2_verse6"></span><strong><sup>6 </sup></strong>Hanyuma Eliya amubwira ati: “Ndakwinginze wicare ng’aha, kuko Yehova ubwiwe antumye kuri Yorodani.” Mugabo avuga ati: “Ndahiye ukubaho kwa Yehova n’ukubaho kwawe, ntituvana.” Bompi babandanya kugenda. <span id="chapter2_verse7"></span><strong><sup>7 </sup></strong>Nuko abagabo mirongo itanu bo mu bahungu b’abahanuzi baragenda, baguma bahagaze nka hariya, aho umuntu ashobora kubona; mugabo bobo uko ari babiri bahagarara iruhande ya Yorodani. <span id="chapter2_verse8"></span><strong><sup>8 </sup></strong>Eliya rero atora impuzu y’ibango yiwe, arayizinga hanyuma akubita amazi, maze buhorobuhoro amazi arigabura, amwe hino ayandi hirya, ku buryo uko ari babiri bajabuka baciye ku butaka bwumutse.</p>
<p id="p14" data-pid="14" class="p14 sb"><span id="chapter2_verse9"></span><strong><sup>9 </sup></strong>Bakimara kujabuka, Eliya abwira Elisha ati: “Saba ico ndagukorera imbere y’uko njanwa, ngakurwa iruhande yawe.” Elisha aca avuga ati: “Ndakwinginze, imigabane ibiri y’impwemu yawe ize kuri jewe.” <span id="chapter2_verse10"></span><strong><sup>10 </sup></strong>Aca avuga ati: “Usavye ikintu kigoye. Niwambona igihe nzoba njanywe nkuwe iruhande yawe, birakubera gutyo; mugabo nutambona, ntibiza kuba.”</p>
<p id="p15" data-pid="15" class="p15 sb"><span id="chapter2_verse11"></span><strong><sup>11 </sup></strong>Bakiriko baragenda, bakaba bagenda baravuga, erega, ehe umukogote w’intambara <span id="page581" class="pageNum" data-no="581" data-before-text="581"></span>w’umuriro n’amafarasi y’umuriro, maze bitandukanya abo babiri; nuko Eliya aduga mu kirura c’umuyaga mu majuru. <span id="chapter2_verse12"></span><strong><sup>12 </sup></strong>Muri ico gihe cose Elisha yariko arabibona, kandi yariko asemerera ati: “Dawe, dawe, mukogote w’intambara wa Isirayeli n’abagendera ku mafarasi biwe!” Nuko ntiyasubira kumubona. Afata rero impuzu ziwe, azitantamuramwo ibipande bibiri. <span id="chapter2_verse13"></span><strong><sup>13 </sup></strong>Hanyuma atora ya mpuzu y’ibango ya Eliya yari yakorotse ivuye kuri we, asubira inyuma maze ahagarara ku nkengera ya Yorodani. <span id="chapter2_verse14"></span><strong><sup>14 </sup></strong>Nuko atora nya mpuzu y’ibango ya Eliya yari yakorotse ivuye kuri we, akubita amazi hanyuma avuga ati: “Yehova Imana ya Eliya ari hehe?” Akubise amazi, buhorobuhoro aca arigabura, amwe hino ayandi hirya, ku buryo Elisha ajabuka.</p>
<p id="p16" data-pid="16" class="p16 sb"><span id="chapter2_verse15"></span><strong><sup>15 </sup></strong>Abahungu b’abahanuzi bari i Yeriko bamubonye nka hariya, batangura kuvuga bati: “Impwemu ya Eliya yaje kuri Elisha.” Nuko baza kumusanganira maze baramwunamira bashika hasi. <span id="chapter2_verse16"></span><strong><sup>16 </sup></strong>Hanyuma bamubwira bati: “Ehe rero, abasuku bawe bari kumwe n’abagabo mirongo itanu, abantu b’intwari. Turakwinginze bagende kurondera shobuja. Hari aho impwemu ya Yehova yoba yamuteruye hanyuma ikamuterera kuri umwe mu misozi canke muri umwe mu mibande.” Mugabo avuga ati: “Ntimubarungike.” <span id="chapter2_verse17"></span><strong><sup>17 </sup></strong>Baguma bamuhata gushika aho yumva ubuyega, ku buryo avuga ati: “Rungike.” Barungika rero abagabo mirongo itanu; bamara imisi itatu barondera, mugabo ntibamutora. <span id="chapter2_verse18"></span><strong><sup>18 </sup></strong>Igihe bagaruka aho ari, yaba i Yeriko. Maze ababwira ati: “Sinababwiye ngo: ‘Ntimugende’?”</p>
<p id="p17" data-pid="17" class="p17 sb"><span id="chapter2_verse19"></span><strong><sup>19 </sup></strong>Mu nyuma abagabo b’igisagara babwira Elisha bati: “Ehe rero, igisagara kiri ahantu heza, nk’uko databuja abibona; mugabo amazi ni mabi, kandi igihugu gituma inda zikoroka.” <span id="chapter2_verse20"></span><strong><sup>20 </sup></strong>Aca avuga ati: “Nimunzanire akabakure gashasha hanyuma mugashiremwo umunyu.” Nuko barakamuzanira. <span id="chapter2_verse21"></span><strong><sup>21 </sup></strong>Maze arasohoka aja kw’isôko ry’amazi hanyuma aritereramwo uwo munyu araheza avuga ati: “Ibi ni vyo Yehova avuze: ‘Aya mazi ndayagize meza. Ntazosubira guteza urupfu canke gutuma inda zikoroka.’” <span id="chapter2_verse22"></span><strong><sup>22 </sup></strong>Ayo mazi aracari ayakijijwe gushika n’uyu musi, nk’uko ijambo rya Elisha ryari, iryo yari yavuze.</p>
<p id="p18" data-pid="18" class="p18 sb"><span id="chapter2_verse23"></span><strong><sup>23 </sup></strong>Nuko ava ng’aho, aduga i Beteli. Ari mu nzira aduga, uduhungu dusohoka mu gisagara maze dutangura kumucokora, tuguma tumubwira duti: “Duga, rutwe rw’ubuhanza! Duga, rutwe rw’ubuhanza!” <span id="chapter2_verse24"></span><strong><sup>24 </sup></strong>Amaherezo arahindukira, arababona hanyuma abahamagarirako akabi mw’izina rya Yehova. Maze idubu zibiri z’ingore zirasohoka zivuye mw’ishamba, zitabagura abana mirongo ine na babiri muri bo. <span id="chapter2_verse25"></span><strong><sup>25 </sup></strong>Nuko abandanya kugenda avuye ng’aho, ashika ku musozi Karumeli, maze avuye ng’aho asubira i Samariya.</p>
</body>
</html>
