<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 22</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">22</a> : <a href="bibleversenav12_22.xhtml">1 - 20</a></p>
<p id="p182" data-pid="182" class="p182 sb"><span id="chapter22"></span><span id="chapter22_verse1"></span><span class="w_ch"><strong>22 </strong></span>Yosiya yari afise imyaka umunani igihe yatangura kuganza, maze amara imyaka mirongo itatu n’umwe aganza i Yeruzalemu. Nyina yitwa Yedida umukobwa wa Adaya w’i Bozikati. <span id="chapter22_verse2"></span><strong><sup>2 </sup></strong>Atangura gukora ivyari bigororotse mu maso ya Yehova no kugendera mu nzira yose ya Dawidi sekuruza, ntiyakebereza iburyo canke ibubamfu.</p>
<p id="p183" data-pid="183" class="p183 sb"><span id="chapter22_verse3"></span><strong><sup>3 </sup></strong>Nuko mu mwaka ugira cumi n’umunani w’Umwami Yosiya, umwami atuma Shafani umunyamabanga, mwene Azaliya, Azaliya mwene Meshulamu, ku nzu ya Yehova ati: <span id="chapter22_verse4"></span><strong><sup>4 </sup></strong>“Duga iyo Hilikiya umuherezi mukuru ari, akoranye amahera yose azanwa mu nzu ya Yehova, ayo abarinzi b’imiryango begeranije avuye mu bantu; <span id="chapter22_verse5"></span><strong><sup>5 </sup></strong>bayashire mu kuboko kw’abakora igikorwa mu nzu ya Yehova⁠—​abagenywe​—⁠kugira ngo bayahe abakora igikorwa bari mu nzu ya Yehova kugira basanasane imigaga y’iyo nzu, <span id="chapter22_verse6"></span><strong><sup>6 </sup></strong>bayahe abahinguzi b’utugenegene n’abubatsi n’abafundi, no kugira ngo hagurwe ibiti n’amabuye abajwe vyo gusanura iyo nzu. <span id="chapter22_verse7"></span><strong><sup>7 </sup></strong>Gusa, abo ayo mahera ashizwe mu minwe ntibaze bayasuzumirwe, kuko bakorana ubwizigirwa.”</p>
<p id="p184" data-pid="184" class="p184 sb"><span id="chapter22_verse8"></span><strong><sup>8 </sup></strong>Mu nyuma Hilikiya umuherezi mukuru abwira Shafani umunyamabanga ati: “Ca gitabu c’itegeko nacubuye mu nzu ya Yehova.” Hilikiya aha rero ico gitabu Shafani, na we atangura kugisoma. <span id="chapter22_verse9"></span><strong><sup>9 </sup></strong>Maze Shafani umunyamabanga yinjira aho umwami ari hanyuma abwira umwami ati: “Abasuku bawe basutse amahera yari mu nzu, kandi babandanya kuyashira mu kuboko kw’abakora igikorwa mu nzu ya Yehova—⁠abagenywe.” <span id="chapter22_verse10"></span><strong><sup>10 </sup></strong>Shafani umunyamabanga abandanya <span id="page621" class="pageNum" data-no="621" data-before-text="621"></span>kumenyesha umwami ati: “Hari igitabu Hilikiya umuherezi yampaye.” Nuko Shafani atangura kugisomera imbere y’umwami.</p>
<p id="p185" data-pid="185" class="p185 sb"><span id="chapter22_verse11"></span><strong><sup>11 </sup></strong>Umwami ngo yumve amajambo yo muri ico gitabu c’itegeko, aca atantamura impuzu ziwe. <span id="chapter22_verse12"></span><strong><sup>12 </sup></strong>Maze umwami ategeka Hilikiya umuherezi na Ahikamu mwene Shafani na Akibori mwene Mikaya na Shafani umunyamabanga na Asaya umusuku w’umwami, ati: <span id="chapter22_verse13"></span><strong><sup>13 </sup></strong>“Gende munsigurize Yehova, twe n’abantu na Yuda yose, ku vyerekeye amajambo yo muri iki gitabu cubuwe; kuko ubushangashirwe bwa Yehova bwatururumbiye ari bwinshi kubera ba sogokuruza bacu batumvirije amajambo yo muri iki gitabu ngo bakore bisunze ibintu vyose vyanditswe ku bitwerekeye.”</p>
<p id="p186" data-pid="186" class="p186 sb"><span id="chapter22_verse14"></span><strong><sup>14 </sup></strong>Nuko Hilikiya umuherezi na Ahikamu na Akibori na Shafani na Asaya baja kuri Hulida umuhanuzikazi, umugore wa Shalumu mwene Tikiva, Tikiva mwene Harihasi, uwitwararika impuzu, kuko yaba i Yeruzalemu mu gice ca kabiri c’igisagara; maze batangura kuvugana na we. <span id="chapter22_verse15"></span><strong><sup>15 </sup></strong>Na we ababwira ati: “Ibi ni vyo Yehova Imana ya Isirayeli avuze: ‘Mubwire uwo mugabo yabantumyeko muti: <span id="chapter22_verse16"></span><strong><sup>16 </sup></strong>“Ibi ni vyo Yehova avuze: ‘Ehe ngira nteze ivyago aha hantu n’abahaba, egome, amajambo yose yo muri ico gitabu umwami wa Yuda yasomye; <span id="chapter22_verse17"></span><strong><sup>17 </sup></strong>kubera ko bampevye bakaja gufumbishiriza umwotsi w’ibimazi izindi mana kugira ngo bambabarishe igikorwa cose c’amaboko yabo, kandi ubushangashirwe bwanje burarurumbiye aha hantu, ntibuzozima.’”’ <span id="chapter22_verse18"></span><strong><sup>18 </sup></strong>Nayo umwami wa Yuda abatumye gusiguza Yehova, mumubwire muti: ‘Ibi ni vyo Yehova Imana ya Isirayeli avuze: “Ku bijanye n’amajambo wumvise, <span id="chapter22_verse19"></span><strong><sup>19 </sup></strong>kubera ko umutima wawe waciye woroha ku buryo wicisha bugufi kubera Yehova aho wumviye ivyo navuze kuri aha hantu no ku bahaba ko hazoba akajoreza n’umuvumo, maze ugatantamura impuzu zawe hanyuma ugatangura kuririra imbere yanje, nanje numvise,” ni ko Yehova avuze. <span id="chapter22_verse20"></span><strong><sup>20 </sup></strong>“Ku bw’ivyo, ehe nguhaye guhamvya ba sogokuruza bawe; ata gukeka uzohamvya imva yawe bwite amahoro, kandi amaso yawe ntazobona ivyago vyose ngira nteze aha hantu.”’” Nuko bazanira umwami iyo nyishu.</p>
</body>
</html>
