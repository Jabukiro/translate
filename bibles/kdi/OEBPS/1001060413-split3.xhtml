<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">3</a> : <a href="bibleversenav12_3.xhtml">1 - 27</a></p>
<p id="p19" data-pid="19" class="p19 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Nayo Yehoramu mwene Ahabu, aba umwami wa Isirayeli i Samariya mu mwaka ugira cumi n’umunani wa Yehoshafati umwami wa Yuda, maze aganza imyaka cumi n’ibiri. <span id="chapter3_verse2"></span><strong><sup>2 </sup></strong>Aguma akora ivyari <span id="page582" class="pageNum" data-no="582" data-before-text="582"></span>bibi mu maso ya Yehova, yamara atari nka se canke nka nyina, mugabo akuraho inkingi nyeranda ya Bayali, iyo se wiwe yari yarakoze. <span id="chapter3_verse3"></span><strong><sup>3 </sup></strong>Mugabo amatana n’ibicumuro vya Yerobowamu mwene Nebati, ivyo yacumurishije Isirayeli. Ntiyabivamwo.</p>
<p id="p20" data-pid="20" class="p20 sb"><span id="chapter3_verse4"></span><strong><sup>4 </sup></strong>Nayo Mesha umwami wa Mowabu, aba umworozi w’intama, kandi yarariha umwami wa Isirayeli imyagazi y’intama ibihumbi ijana n’amasuguru y’intama adakemuye ibihumbi ijana. <span id="chapter3_verse5"></span><strong><sup>5 </sup></strong>Ahabu akimara gupfa, umwami wa Mowabu atangura kugarariza umwami wa Isirayeli. <span id="chapter3_verse6"></span><strong><sup>6 </sup></strong>Nuko Umwami Yehoramu arasohoka uwo musi avuye i Samariya maze akoranya Isirayeli yose. <span id="chapter3_verse7"></span><strong><sup>7 </sup></strong>Atuma kandi kuri Yehoshafati umwami wa Yuda ati: “Umwami wa Mowabu yangararije. Uzojana nanje i Mowabu mu ntambara?” Na we ati: “Nzogenda. Ndi nkawe; abantu banje ni nk’abantu bawe; amafarasi yanje ni nk’amafarasi yawe.” <span id="chapter3_verse8"></span><strong><sup>8 </sup></strong>Abandanya kuvuga ati: “Neza na neza tuzodugana iyihe nzira?” Avuga rero ati: “Inzira yo mu gahinga ka Edomu.”</p>
<p id="p21" data-pid="21" class="p21 sb"><span id="chapter3_verse9"></span><strong><sup>9 </sup></strong>Nuko umwami wa Isirayeli n’umwami wa Yuda n’umwami wa Edomu baragenda, bamara imisi indwi bagenda baziguye, mugabo ntihaboneka amazi ku bw’ikambi no ku bw’ibitungwa vyariko bikurikira intambuko zabo. <span id="chapter3_verse10"></span><strong><sup>10 </sup></strong>Amaherezo umwami wa Isirayeli avuga ati: “Ewe kuntu ari amagorwa kuba Yehova yahamagaye aba bami batatu kugira ngo abatange mu kuboko kwa Mowabu!” <span id="chapter3_verse11"></span><strong><sup>11 </sup></strong>Yehoshafati aca avuga ati: “Mbega nta muhanuzi wa Yehova ari ng’aha? Dusiguze Yehova rero biciye kuri we.” Nuko umwe mu basuku b’umwami wa Isirayeli yishura ati: “Ng’aha hariho Elisha mwene Shafati, uwasuka amazi ku maboko ya Eliya.” <span id="chapter3_verse12"></span><strong><sup>12 </sup></strong>Maze Yehoshafati avuga ati: “Ijambo rya Yehova riri kumwe na we.” Nuko umwami wa Isirayeli na Yehoshafati n’umwami wa Edomu bamanuka aho ari.</p>
<p id="p22" data-pid="22" class="p22 sb"><span id="chapter3_verse13"></span><strong><sup>13 </sup></strong>Maze Elisha abwira umwami wa Isirayeli ati: “Mpuriye ku ki nawe? Ja ku bahanuzi ba so no ku bahanuzi ba nyoko.” Mugabo umwami wa Isirayeli amubwira ati: “Oya, kuko Yehova yahamagaye aba bami batatu kugira ngo abatange mu kuboko kwa Mowabu.” <span id="chapter3_verse14"></span><strong><sup>14 </sup></strong>Elisha aca avuga ati: “Ndahiye ukubaho kwa Yehova nyen’ingabo, uwo mpagarara imbere, iyo mu maso ha Yehoshafati umwami wa Yuda hataba ari ho nubashe, sinari kukuraba canke kukubona. <span id="chapter3_verse15"></span><strong><sup>15 </sup></strong>None rero nimunzanire umucuraranzi w’igicurarangisho c’imirya.” Nuko nya mucuraranzi w’igicurarangisho c’imirya akimara gucuraranga, ukuboko kwa Yehova kuba kuri Elisha. <span id="chapter3_verse16"></span><strong><sup>16 </sup></strong>Avuga rero ati: “Ibi ni vyo Yehova avuze: ‘Nibuzuze uwu mwonga imifurege; <span id="chapter3_verse17"></span><strong><sup>17 </sup></strong>kuko ibi ari vyo Yehova avuze: “Ntimuzobona umuyaga, kandi ntimuzobona imvura y’isegenya; yamara uwu mwonga uzokwuzura amazi, namwe muzonywa kuri wo ata gukeka, mwebwe n’ibitungwa vyanyu n’ibikoko vy’ibitungano vyanyu.”’ <span id="chapter3_verse18"></span><strong><sup>18 </sup></strong>Ico kizoba koko ikintu gito mu maso ya Yehova, kandi azotanga ata gukeka Mowabu mu kuboko kwanyu. <span id="page583" class="pageNum" data-no="583" data-before-text="583"></span><span id="chapter3_verse19"></span><strong><sup>19 </sup></strong>Muze musasike igisagara cose gikingijwe ibihome n’igisagara cose c’intorwa; muze mutembagaze igiti cose ciza, muzibire imbizi z’amazi zose, kandi igice c’itongo ciza cose muze mugisibanganishe amabuye.”</p>
<p id="p23" data-pid="23" class="p23 sb"><span id="chapter3_verse20"></span><strong><sup>20 </sup></strong>Nuko mu gitondo, igihe co gutanga ishikanwa ry’intete kigeze, ehe, amazi yariko azanana i Edomu, maze ico gihugu cuzura amazi.</p>
<p id="p24" data-pid="24" class="p24 sb"><span id="chapter3_verse21"></span><strong><sup>21 </sup></strong>Nayo Abanyamowabu bose, bumva ko nya bami bari baduze kubarwanya. Bakoranya rero abagabo, kuva ku bageze gukenyera umukaba bose kuduga, maze bahagarara ku rubibe. <span id="chapter3_verse22"></span><strong><sup>22 </sup></strong>Bavyutse kare mu gitondo, izuba rirasira kuri nya mazi, ku buryo Abanyamowabu, bari ahahanganye na bo, babona ayo mazi atukura nk’amaraso. <span id="chapter3_verse23"></span><strong><sup>23 </sup></strong>Batangura rero kuvuga bati: “Arya ni amaraso! Ata gukeka ba bami basogotanye inkota, baricana. Ubu rero, kw’isahu, ewe Mowabu!” <span id="chapter3_verse24"></span><strong><sup>24 </sup></strong>Bashitse mw’ikambi ya Isirayeli, Abisirayeli baca barahaguruka, batangura gusasika Abanyamowabu ku buryo bahunga bakava imbere yabo. Bashika rero muri Mowabu, barinda bashikayo basasika Abanyamowabu. <span id="chapter3_verse25"></span><strong><sup>25 </sup></strong>Ibisagara barabisenyurira hasi, igice c’itongo cose ciza na co bakakijugunyiramwo umwe wese ibuye ryiwe, bakacuzuza vy’ukuri; kandi imbizi yose y’amazi barayizibira, igiti ciza cose na co bagatembagaza, gushika aho muri co basigaza gusa amabuye ya Kiri-hareseti; maze abateza amabuye umugozi batangura kuhazunguruka no kuhasasika.</p>
<p id="p25" data-pid="25" class="p25 sb"><span id="chapter3_verse26"></span><strong><sup>26 </sup></strong>Umwami wa Mowabu abonye ko urugamba rubaye urukomeye birenze kuri we, aca ajana n’abagabo amajana indwi barwanisha inkota kugira ngo bamenere gushika ku mwami wa Edomu, mugabo ntibabishobora. <span id="chapter3_verse27"></span><strong><sup>27 </sup></strong>Amaherezo afata umuhungu wiwe w’imfura yoganjije mu kibanza ciwe, amushikana ku ruhome bwa kimazi giturirwa. Maze haba ukurakarira Isirayeli bimwe bikaze, ku buryo bagenda bakareka kumurwanya, hanyuma basubira mu gihugu cabo.</p>
</body>
</html>
