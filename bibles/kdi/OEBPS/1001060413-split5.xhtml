<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">5</a> : <a href="bibleversenav12_5.xhtml">1 - 27</a></p>
<p id="p36" data-pid="36" class="p36 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Kandi umuntu umwe yitwa Namani, umukuru w’ingabo z’umwami wa Siriya, yari yarabaye umugabo ahambaye imbere y’umukama wiwe akaba kandi yarubahwa, kuko Yehova yari yahaye ubukiriro Siriya biciye kuri we; uwo mugabo yari yarerekanye yuko ari intwari n’umunyenkomezi, naho yari umunyamibembe. <span id="chapter5_verse2"></span><strong><sup>2 </sup></strong>Abasiriya na bo, bari barasohotse ari utugwi tw’abambuzi, bagira imbohe agakobwa k’Akisirayelikazi bagakuye mu gihugu ca Isirayeli, karahava gakorera umugore wa Namani. <span id="chapter5_verse3"></span><strong><sup>3 </sup></strong>Mu nyuma kabwira inabuja gati: “Icompa umukama wanje akaba imbere y’umuhanuzi ari i Samariya! Yoheza akamukiza imibembe yiwe.” <span id="chapter5_verse4"></span><strong><sup>4 </sup></strong>Mu nyuma, umuntu umwe aza kumenyesha umukama wiwe ati: “Wa mukobwa wo mu gihugu ca Isirayeli yavuze uku n’uku.”</p>
<p id="p37" data-pid="37" class="p37 sb"><span id="chapter5_verse5"></span><strong><sup>5 </sup></strong>Maze umwami wa Siriya avuga ati: “Fata inzira! Ingo ndungikire ikete umwami wa Isirayeli.” Atangura rero kugenda, atwara mu kuboko kwiwe italanto cumi z’ifeza n’ibice vy’inzahabu ibihumbi bitandatu n’impuzu zo gukuranya cumi. <span id="chapter5_verse6"></span><strong><sup>6 </sup></strong>Azanira nya kete umwami wa Isirayeli, rikaba ryavuga riti: “None rero, ku gihe nyene iri kete rigushikiriye, ehe ndakurungikiye Namani umusuku wanje, kugira ngo umukize imibembe yiwe.” <span id="chapter5_verse7"></span><strong><sup>7 </sup></strong>Umwami wa Isirayeli akimara gusoma nya kete, aca atantamura impuzu ziwe maze avuga ati: “Mbega ndi Imana, kugira nice no kugira nzigame ubuzima? Kuko uyu muntu antumyeko intumwa kunsaba ngo nkize umugabo imibembe; ndabinginze murabe, mubone ingene ariko arondera gutongana nanje.”</p>
<p id="p38" data-pid="38" class="p38 sb"><span id="chapter5_verse8"></span><strong><sup>8 </sup></strong>Elisha wa muntu w’Imana y’ukuri akimara kwumva yuko umwami wa Isirayeli yatantamuye impuzu ziwe, aca atuma ku mwami ati: “Kubera <span id="page587" class="pageNum" data-no="587" data-before-text="587"></span>iki watantamuye impuzu zawe? Enda naze kuri jewe kugira ngo amenye yuko hariho umuhanuzi muri Isirayeli.” <span id="chapter5_verse9"></span><strong><sup>9 </sup></strong>Namani azanana rero n’amafarasi yiwe n’imikogote y’intambara yiwe, ahagarara ku bwinjiriro bw’inzu ya Elisha. <span id="chapter5_verse10"></span><strong><sup>10 </sup></strong>Ariko Elisha amutumako intumwa ati: “Ugende hariya, wiyuhagire incuro indwi muri Yorodani kugira ngo umubiri wawe ugaruke kuri wewe; maze ube uwudahumanye.” <span id="chapter5_verse11"></span><strong><sup>11 </sup></strong>Namani aca ararakara maze atangura kugenda, avuga ati: “Ehe nari nibwiye nti: ‘Arasohoka aze aho ndi, ahagarare koko maze yambaze izina rya Yehova Imana yiwe hanyuma azungagirize ukuboko kwiwe hejuru ya nya hantu aheze akize koko umunyamibembe.’ <span id="chapter5_verse12"></span><strong><sup>12 </sup></strong>Mbega Abana na Farupari, inzuzi z’i Damasiko, ntiziruta amazi yose ya Isirayeli? Sinoziyuhagiramwo ngahumanuka koko?” Aca arahindukira, agenda ashangashiwe.</p>
<p id="p39" data-pid="39" class="p39 sb"><span id="chapter5_verse13"></span><strong><sup>13 </sup></strong>Abasuku biwe baregera rero maze bamubwira bati: “Dawe, iyo uwo muhanuzi aba agusavye ikintu gikomeye ntiwari kugikora? Nkanswe rero ubu akubwiye ngo: ‘Niwiyuhagire maze ube uwudahumanye’?” <span id="chapter5_verse14"></span><strong><sup>14 </sup></strong>Aca aramanuka maze yibira muri Yorodani incuro indwi, nk’uko ijambo rya wa muntu w’Imana y’ukuri ryari; hanyuma umubiri wiwe usubira kuba nk’umubiri w’akana gatoya, aba uwudahumanye.</p>
<p id="p40" data-pid="40" class="p40 sb"><span id="chapter5_verse15"></span><strong><sup>15 </sup></strong>Maze asubira kuri wa muntu w’Imana y’ukuri, we hamwe n’ikambi yiwe yose; araza, ahagarara imbere yiwe araheza avuga ati: “Ehe ubu ndamenye koko yuko ata handi hantu hari Imana mw’isi atari muri Isirayeli. None rero, ndakwinginze wemere ingabirano y’umuhezagiro ivuye ku musuku wawe.” <span id="chapter5_verse16"></span><strong><sup>16 </sup></strong>Ariko avuga ati: “Ndahiye ukubaho kwa Yehova uwo mpagarara imbere, sindayemera.” Atangura kumugobera ngo ayemere, mugabo aguma yanka. <span id="chapter5_verse17"></span><strong><sup>17 </sup></strong>Amaherezo Namani avuga ati: “Nimba utayemeye, ndakwinginze umusuku wawe ahabwe ivu rikeya, umutwaro w’inyumpu zibiri; kuko umusuku wawe atazokwongera guhereza ishikanwa riturirwa canke ikimazi izindi mana, atari Yehova. <span id="chapter5_verse18"></span><strong><sup>18 </sup></strong>Yehova aze ababarire umusuku wawe muri iki kintu: Umukama wanje niyinjira mu nzu ya Rimoni kwunamayo, akishimikiza ukuboko kwanje, nanje bikaba ngombwa ko nunama mu nzu ya Rimoni, ninunama mu nzu ya Rimoni, ndinginze, Yehova aze ababarire umusuku wawe muri ivyo.” <span id="chapter5_verse19"></span><strong><sup>19 </sup></strong>Aca amubwira ati: “Genda amahoro.” Nuko aragenda avuye aho ari, agenda akarere kanini k’igihugu.</p>
<p id="p41" data-pid="41" class="p41 sb"><span id="chapter5_verse20"></span><strong><sup>20 </sup></strong>Maze Gehazi umusuku wa Elisha umuntu w’Imana y’ukuri avuga ati: “Ehe databuja yaretse Namani uwu Musiriya mu kutemera kwakira ivyo yazanye. Ndahiye ukubaho kwa Yehova, ngira niruke inyuma yiwe, ngire ico ndamukuyeko.” <span id="chapter5_verse21"></span><strong><sup>21 </sup></strong>Gehazi atangura kwoma inyuma Namani. Namani abonye umuntu yiruka inyuma yiwe, aca yururuka umukogote wiwe kugira ngo ahure na we hanyuma avuga ati: “Ni amahoro?” <span id="page588" class="pageNum" data-no="588" data-before-text="588"></span><span id="chapter5_verse22"></span><strong><sup>22 </sup></strong>Na we ati: “Ni amahoro. Databuja ubwiwe antumye ngo: ‘Ehe ubu nyene ngendewe n’imisore ibiri yo mu karere k’imisozi ka Efurayimu, yo mu bahungu b’abahanuzi. Ndakwinginze ubahe italanto y’ifeza n’impuzu zo gukuranya zibiri.’” <span id="chapter5_verse23"></span><strong><sup>23 </sup></strong>Namani aca avuga ati: “Enda niwakire italanto zibiri.” Aguma amugobera, amaherezo atekera italanto zibiri z’ifeza mu masaho abiri, hamwe n’impuzu zo gukuranya zibiri, hanyuma abiha babiri mu basuku biwe, kugira ngo babitware imbere ya Gehazi.</p>
<p id="p42" data-pid="42" class="p42 sb"><span id="chapter5_verse24"></span><strong><sup>24 </sup></strong>Ashitse i Ofeli, aca abitora mu kuboko kwabo maze abishira mu nzu hanyuma arungika nya bagabo. Nuko baragenda. <span id="chapter5_verse25"></span><strong><sup>25 </sup></strong>Nayo we, arinjira maze ahagarara iruhande ya shebuja. Nuko Elisha amubwira ati: “Uvuye he ga Gehazi?” Na we avuga ati: “Umusuku wawe nta ho yagiye namba.” <span id="chapter5_verse26"></span><strong><sup>26 </sup></strong>Elisha aca amubwira ati: “Mbega umutima wanje ntiwajanye nawe igihe urya mugabo yahindukira kugira yururuke umukogote wiwe ngo ahure nawe? Mbega ubu ni igihe co kwemera ifeza canke kwemera impuzu canke imirima y’imyelayo canke imirima y’imizabibu canke intama canke inka canke abasuku canke abasukukazi? <span id="chapter5_verse27"></span><strong><sup>27 </sup></strong>Imibembe ya Namani izomata rero kuri wewe no ku ruvyaro rwawe, gushika igihe kitagira urugero<span id="footnotesource3"></span><a epub:type="noteref" href="#footnote3">*</a>.” Gehazi aca arasohoka ava imbere yiwe, ari umunyamibembe yera derere<span id="footnotesource4"></span><a epub:type="noteref" href="#footnote4">*</a>.</p>
<div class="groupFootnote"><aside epub:type="footnote"><div epub:type="footnote" id="footnote3"><p id="p213" data-pid="213"><a href="1001060413-split5.xhtml#footnotesource3">^ <span class="footnoteref">2 Abm. 5:27</span></a> Raba <a href="1001060600.xhtml#pos4492">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote4"><p id="p214" data-pid="214"><a href="1001060413-split5.xhtml#footnotesource4">^ <span class="footnoteref">2 Abm. 5:27</span></a> Canke, “yera nka shelegi.” “Shelegi” ni ibintu vyera cane vy’ibivunjivunji bigwa nk’imvura.</p></div></aside>
</div>
</body>
</html>
