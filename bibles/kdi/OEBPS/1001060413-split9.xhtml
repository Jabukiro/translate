<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abami 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abami</a>  <a href="biblechapternav12.xhtml">9</a> : <a href="bibleversenav12_9.xhtml">1 - 37</a></p>
<p id="p67" data-pid="67" class="p67 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Nuko Elisha umuhanuzi ahamagara umwe mu bahungu b’abahanuzi hanyuma amubwira ati: “Kenyera mu kiyunguyungu uheze utore aka gakarabo k’amavuta mu kuboko kwawe maze uje i Ramoti-gileyadi. <span id="chapter9_verse2"></span><strong><sup>2 </sup></strong>Niwashikayo, uharondere Yehu mwene Yehoshafati, Yehoshafati mwene Nimushi; winjire maze umuhagurutse hagati ya bene wabo hanyuma umujane mu cumba c’ahitereye. <span id="chapter9_verse3"></span><strong><sup>3 </sup></strong>Uheze ufate nya gakarabo k’amavuta, uyasuke ku mutwe wiwe maze uvuge uti: ‘Ibi ni vyo Yehova avuze: “Ndakurobanuje amavuta<span id="footnotesource9"></span><a epub:type="noteref" href="#footnote9">*</a> koko ngo ube umwami wa Isirayeli.”’ Hanyuma wugurure umuryango maze uhunge, nturindire.”</p>
<p id="p68" data-pid="68" class="p68 sb"><span id="chapter9_verse4"></span><strong><sup>4 </sup></strong>Nuko uwo musuku, umusuku wa nya muhanuzi, afata inzira aja i Ramoti-gileyadi. <span id="chapter9_verse5"></span><strong><sup>5 </sup></strong>Ashitseyo, asanga abakuru b’inteko za gisirikare bicaye. Avuga rero ati: “Ndagufitiye ijambo, ewe mukuru!” Yehu aca avuga ati: “Uwuhe muri twebwe twese?” Na we ati: “Wewe, ewe mukuru.” <span id="chapter9_verse6"></span><strong><sup>6 </sup></strong>Arahaguruka rero maze yinjira mu nzu; atangura gusuka nya mavuta ku mutwe wiwe hanyuma amubwira ati: “Ibi ni vyo Yehova Imana ya Isirayeli avuze: ‘Ndakurobanuje amavuta koko ngo ube umwami w’abantu ba Yehova, ni ukuvuga wa Isirayeli. <span id="chapter9_verse7"></span><strong><sup>7 </sup></strong>Uze usasike inzu ya Ahabu umukama wawe, kandi nzohora koko mu kuboko kwa Yezebeli amaraso y’abasavyi banje abahanuzi n’amaraso y’abasavyi ba Yehova bose. <span id="chapter9_verse8"></span><strong><sup>8 </sup></strong>Inzu ya Ahabu yose itegerezwa kuyogera; kandi nzorandura koko kwa Ahabu umuntu w’igitsina-gabo wese<span id="footnotesource10"></span><a epub:type="noteref" href="#footnote10">*</a> n’uwutagira gitabara wese kandi atagira ico amaze muri Isirayeli. <span id="chapter9_verse9"></span><strong><sup>9 </sup></strong>Inzu ya Ahabu nzoyigira koko nk’inzu ya Yerobowamu mwene Nebati nongere ndayigire nk’inzu ya Bayasha mwene Ahiya. <span id="chapter9_verse10"></span><strong><sup>10 </sup></strong>Kandi Yezebeli, imbwa zizomurira mu gice c’itongo c’i Yezireyeli, kandi nta wuzomuhamba.’” Aca yugurura umuryango, arahunga.</p>
<p id="p69" data-pid="69" class="p69 sb"><span id="chapter9_verse11"></span><strong><sup>11 </sup></strong>Nuko Yehu arasohoka, aja kuri ba basuku b’umukama wiwe, maze bamubwira bati: “Ni amahoro? Kubera iki uwo musazi yaje kuri wewe?” Mugabo ababwira ati: “Mwebwe ubwanyu murazi neza uwo mugabo n’ivyo avuga ivyo ari vyo.” <span id="chapter9_verse12"></span><strong><sup>12 </sup></strong>Na bo bavuga bati: “Si vyo! Turakwinginze utubwire.” Maze avuga ati: “Yambwiye uku n’uku, ati: <span id="page595" class="pageNum" data-no="595" data-before-text="595"></span>‘Ibi ni vyo Yehova avuze: “Ndakurobanuje amavuta koko ngo ube umwami wa Isirayeli.”’” <span id="chapter9_verse13"></span><strong><sup>13 </sup></strong>Baca batora ningoga umwe wese impuzu yiwe, bazishira munsi yiwe, ku ngazi zigaragara, maze batangura kuvuza inzamba bati: “Yehu abaye umwami!” <span id="chapter9_verse14"></span><strong><sup>14 </sup></strong>Maze Yehu mwene Yehoshafati, Yehoshafati mwene Nimushi atangura kugīra umugambi mubi Yehoramu.</p>
<p id="p70" data-pid="70" class="p70 sb">Kandi Yehoramu yari acungereye i Ramoti-gileyadi, we na Isirayeli yose, kubera Hazayeli umwami wa Siriya. <span id="chapter9_verse15"></span><strong><sup>15 </sup></strong>Mu nyuma, Yehoramu umwami yari yagarutse kuvurirwa i Yezireyeli ibikomere Abasiriya bari bamuteje igihe yarwanya Hazayeli umwami wa Siriya.</p>
<p id="p71" data-pid="71" class="p71 sb">Nuko Yehu avuga ati: “Nimba muvyemeye, ntihagire uwuhunga avuye mu gisagara ngo aje kubivuga i Yezireyeli.” <span id="chapter9_verse16"></span><strong><sup>16 </sup></strong>Hanyuma Yehu yurira umukogote, aja i Yezireyeli; kuko Yehoramu yari aryamyeyo, kandi Ahaziya umwami wa Yuda yari yamanutse kuraba Yehoramu. <span id="chapter9_verse17"></span><strong><sup>17 </sup></strong>Inderetsi yari ihagaze ku munara i Yezireyeli, maze ibona ikigwi kigigimba c’abagabo ba Yehu igihe yariko araza, ica ivuga iti: “Ndabona ikigwi c’abagabo kigigimba.” Yehoramu aca avuga ati: “Tora uwurwanira kw’ifarasi umurungike guhura na bo, aheze avuge ati: ‘Ni amahoro?’” <span id="chapter9_verse18"></span><strong><sup>18 </sup></strong>Nuko uwugendera kw’ifarasi aja guhura na we, hanyuma avuga ati: “Umwami avuze ati: ‘Ni amahoro?’” Mugabo Yehu avuga ati: “‘Amahoro’ uyaronderako iki? Hindukira uje inyuma yanje!”</p>
<p id="p72" data-pid="72" class="p72 sb">Nuko nya nderetsi imenyesha iti: “Ya ntumwa yagiye gushika kuri bo, mugabo ntigarutse.” <span id="chapter9_verse19"></span><strong><sup>19 </sup></strong>Arungika rero uwugendera kw’ifarasi agira kabiri, maze uno abashikiriye avuga ati: “Umwami avuze ati: ‘Ni amahoro?’” Mugabo Yehu avuga ati: “‘Amahoro’ uyaronderako iki? Hindukira uje inyuma yanje!”</p>
<p id="p73" data-pid="73" class="p73 sb"><span id="chapter9_verse20"></span><strong><sup>20 </sup></strong>Nuko nya nderetsi imenyesha iti: “Ya ntumwa yagiye gushika kuri bo, mugabo ntigarutse; kandi ukuntu uwo muntu atwara umukogote ni nk’ukuntu Yehu umwuzukuru wa Nimushi awutwara, kuko awutwarana ubusazi.” <span id="chapter9_verse21"></span><strong><sup>21 </sup></strong>Yehoramu aca avuga ati: “Ambika umukogote ku mafarasi!” Nuko umukogote w’intambara wiwe wambikwa ku mafarasi maze Yehoramu umwami wa Isirayeli na Ahaziya umwami wa Yuda barasohoka, umwe wese ari mu mukogote w’intambara wiwe. Bakiriko barasohoka ngo bahure na Yehu, bamusanga mu gice c’itongo ca Naboti Umuyezireyeli.</p>
<p id="p74" data-pid="74" class="p74 sb"><span id="chapter9_verse22"></span><strong><sup>22 </sup></strong>Yehoramu akimara kubona Yehu, aca avuga ati: “Ni amahoro ga Yehu?” Na we ati: “Hoba amahoro nyabaki kandi hakiriho ubusambanyi bwa Yezebeli nyoko n’ubupfumu bwiwe bwinshi?” <span id="chapter9_verse23"></span><strong><sup>23 </sup></strong>Yehoramu aca ahindukiza umukogote n’amaboko yiwe, kugira ngo ahunge, maze abwira Ahaziya ati: “Ni amayeri, Ahaziya!” <span id="chapter9_verse24"></span><strong><sup>24 </sup></strong>Maze Yehu afora umuheto<span id="footnotesource11"></span><a epub:type="noteref" href="#footnote11">*</a> hanyuma arasa Yehoramu hagati y’amaboko, ku buryo umwampi usohokana mu mutima wiwe, hanyuma agwa mu mukogote w’intambara wiwe. <span id="chapter9_verse25"></span><strong><sup>25 </sup></strong>Yehu abwira rero Bidikari <span id="page596" class="pageNum" data-no="596" data-before-text="596"></span>igisongerezi ciwe ati: “Muterure umuterere mu gice c’itongo ca Naboti Umuyezireyeli; kuko niwibuke: Jewe nawe twatwara imikogote y’amafarasi abirabiri inyuma ya Ahabu se wiwe, kandi Yehova ni we yamenyesheje iri jambo kuri we ati: <span id="chapter9_verse26"></span><strong><sup>26 </sup></strong>‘“Ejo narabonye koko amaraso ya Naboti n’amaraso y’abahungu biwe,” ni ko Yehova avuze, “kandi wewe nzobikwishurira koko muri iki gice c’itongo,” ni ko Yehova avuze.’ Ubu rero, numuterure umuterere muri ico gice c’itongo, nk’uko ijambo rya Yehova riri.”</p>
<p id="p75" data-pid="75" class="p75 sb"><span id="chapter9_verse27"></span><strong><sup>27 </sup></strong>Nuko Ahaziya umwami wa Yuda ubwiwe arabibona maze ahunga aciye mu nzira yari iruhande y’umurima munini<span id="footnotesource12"></span><a epub:type="noteref" href="#footnote12">*</a>. (Mu nyuma Yehu atangura kumukurikira hanyuma avuga ati: “Na we nyene, nimumurase!” Nuko baramurasa mu gihe yari mu mukogote aduga i Guri, ahari iruhande ya Ibuleyamu. Abandanya guhunga yerekeje i Megido araheza apfirayo. <span id="chapter9_verse28"></span><strong><sup>28 </sup></strong>Maze abasuku biwe bamujana i Yeruzalemu mu mukogote, hanyuma bamuhamba mu mva yiwe hamwe na ba sekuruza, mu Gisagara ca Dawidi. <span id="chapter9_verse29"></span><strong><sup>29 </sup></strong>Ahaziya yari yabaye umwami wa Yuda mu mwaka ugira cumi na rimwe wa Yehoramu mwene Ahabu.)</p>
<p id="p76" data-pid="76" class="p76 sb"><span id="chapter9_verse30"></span><strong><sup>30 </sup></strong>Amaherezo Yehu ashika i Yezireyeli, maze Yezebeli aravyumva. Yisiga rero irangi ryirabura ku maso yongera atunganya neza umutwe wiwe araheza araba hasi acishije mw’idirisha. <span id="chapter9_verse31"></span><strong><sup>31 </sup></strong>Nuko Yehu yinjirana mw’irembo. Yezebeli avuga rero ati: “Mbega vyagendeye neza Zimuri uwishe umukama wiwe?” <span id="chapter9_verse32"></span><strong><sup>32 </sup></strong>Yehu aca araramura amaso yerekeza kuri nya dirisha maze avuga ati: “Ni nde ari kumwe nanje? Ni nde?” Abakozi bo ku kirimba babiri canke batatu baca baraba hasi iyo ari. <span id="chapter9_verse33"></span><strong><sup>33 </sup></strong>Avuga rero ati: “Nimumukorore!” Maze baramukorora, hanyuma makeyi mu maraso yiwe atarukira ku ruhome no ku mafarasi; nuko Yehu aramuhonyanga. <span id="chapter9_verse34"></span><strong><sup>34 </sup></strong>Hanyuma arinjira, ararya yongera aranywa, maze avuga ati: “Ndabinginze mwitwararike ico kivume, mugihambe, kuko ari umukobwa w’umwami.” <span id="chapter9_verse35"></span><strong><sup>35 </sup></strong>Bagiye kumuhamba, ntihagira ico basanga kuri we atari agahanga n’ibirenge n’ibiganza vy’amaboko. <span id="chapter9_verse36"></span><strong><sup>36 </sup></strong>Bagarutse bakabimwiganira, avuga rero ati: “Ni ijambo rya Yehova, iryo yavuze biciye ku musavyi wiwe Eliya Umutishibe, ati: ‘Imbwa zizorira inyama za Yezebeli mu gice c’itongo ry’i Yezireyeli. <span id="chapter9_verse37"></span><strong><sup>37 </sup></strong>Kandi umuvyimba wa Yezebeli uzoba nk’intabire mu murima mu gice c’itongo ry’i Yezireyeli, kugira ntibavuge ngo: “Uyu ni Yezebeli.”’”</p>
<div class="groupFootnote"><aside epub:type="footnote"><div epub:type="footnote" id="footnote9"><p id="p219" data-pid="219"><a href="1001060413-split9.xhtml#footnotesource9">^ <span class="footnoteref">2 Abm. 9:3</span></a> Raba <a href="1001060600.xhtml#pos9244">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote10"><p id="p220" data-pid="220"><a href="1001060413-split9.xhtml#footnotesource10">^ <span class="footnoteref">2 Abm. 9:8</span></a> Ijambo ku rundi ni “umuntu wese yihagarika ku ruhome.” Iyo ni imvugo y’igiheburayo yerekeza ku bantu b’igitsina-gabo.</p></div></aside>
<aside epub:type="footnote"><div epub:type="footnote" id="footnote11"><p id="p221" data-pid="221"><a href="1001060413-split9.xhtml#footnotesource11">^ <span class="footnoteref">2 Abm. 9:24</span></a> Ijambo ku rindi ni “yuzuza ukuboko kwiwe umuheto.”</p></div></aside>
<aside epub:type="footnote"><div epub:type="footnote" id="footnote12"><p id="p222" data-pid="222"><a href="1001060413-split9.xhtml#footnotesource12">^ <span class="footnoteref">2 Abm. 9:27</span></a> Ijambo ku rindi ni “inzira y’inzu y’umurima.”</p></div></aside>
</div>
</body>
</html>
