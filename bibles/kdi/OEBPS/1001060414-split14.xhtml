<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Ngoma 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Ngoma</a>  <a href="biblechapternav13.xhtml">14</a> : <a href="bibleversenav13_14.xhtml">1 - 17</a></p>
<p id="p128" data-pid="128" class="p128 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Nuko Hiramu umwami wa Tiro arungika intumwa kuri Dawidi, n’ibiti vy’amasederi n’abubatsi b’impome n’abakora mu vy’ibiti, kugira ngo bamwubakire inzu. <span id="chapter14_verse2"></span><strong><sup>2 </sup></strong>Dawidi amenya rero ko Yehova yari yamushimangiye bwa mwami wa Isirayeli, kuko ingoma yiwe yari yashizwe hejuru rwose kubera igisata ciwe Isirayeli.</p>
<p id="p129" data-pid="129" class="p129 sb"><span id="chapter14_verse3"></span><strong><sup>3 </sup></strong>Nuko Dawidi yabira abandi bagore i Yeruzalemu, maze Dawidi avyara abandi bahungu n’abakobwa. <span id="chapter14_verse4"></span><strong><sup>4 </sup></strong>Aya ni yo mazina y’abana yaronkeye i Yeruzalemu: Shamuwa na Shobabu, Natani na Salomo, <span id="chapter14_verse5"></span><strong><sup>5 </sup></strong>na Ibuhari na Elishuwa na Elipeleti, <span id="chapter14_verse6"></span><strong><sup>6 </sup></strong>na Noga na Nefegi na Yafiya, <span id="chapter14_verse7"></span><strong><sup>7 </sup></strong>na Elishama na Beyeliyada na Elifeleti.</p>
<p id="p130" data-pid="130" class="p130 sb"><span id="chapter14_verse8"></span><strong><sup>8 </sup></strong>Nuko Abafilisitiya bumva yuko Dawidi yari yarobanujwe amavuta ngo abe umwami wa Isirayeli yose. Abafilisitiya bose baca baduga kurondera Dawidi. Dawidi avyumvise, aca asohoka kubarwanya. <span id="chapter14_verse9"></span><strong><sup>9 </sup></strong>Abafilisitiya na bo barashika maze baguma bagaba ibitero mu kiyaya co hasi ca Refayimu. <span id="chapter14_verse10"></span><strong><sup>10 </sup></strong>Dawidi asiguza Imana, ati: “Nduge kurwanya Abafilisitiya, nawe urabatanga ata gukeka mu kuboko kwanje?” Yehova aca amubwira ati: “Duga, nanje ndabatanga ata gukeka mu kuboko kwawe.” <span id="chapter14_verse11"></span><strong><sup>11 </sup></strong>Dawidi aduga rero i Bayali-perazimu, maze abasasikira ng’aho. Nuko Dawidi avuga ati: “Imana y’ukuri yaciye igihengeri mu bansi banje biciye ku kuboko kwanje, nk’igihengeri giciwe n’amazi.” Ni co catumye <span id="page652" class="pageNum" data-no="652" data-before-text="652"></span>aho hantu bahita Bayali-perazimu. <span id="chapter14_verse12"></span><strong><sup>12 </sup></strong>Nuko bata ng’aho imana zabo. Hanyuma Dawidi atanga itegeko, maze zituririrwa mu muriro.</p>
<p id="p131" data-pid="131" class="p131 sb"><span id="chapter14_verse13"></span><strong><sup>13 </sup></strong>Mu nyuma Abafilisitiya bongera kugaba igitero mu kiyaya co hasi. <span id="chapter14_verse14"></span><strong><sup>14 </sup></strong>Dawidi aca yongera gusiguza Imana, maze Imana y’ukuri imubwira iti: “Ntuduge inyuma yabo. Bazunguruke, uheze ushike kuri bo imbere y’ibisaka vy’imibaka. <span id="chapter14_verse15"></span><strong><sup>15 </sup></strong>Niwumva urwamo rw’imirindi hejuru ya nya bisaka vy’imibaka, uce usohoka uje mu rugamba, kuko Imana y’ukuri izoba yakugiye imbere kugira ngo isasike ikambi y’Abafilisitiya.” <span id="chapter14_verse16"></span><strong><sup>16 </sup></strong>Dawidi agira rero nk’uko Imana y’ukuri yari yamutegetse, basasika ikambi y’Abafilisitiya kuva i Gibeyoni gushika i Gezeri. <span id="chapter14_verse17"></span><strong><sup>17 </sup></strong>Nuko ukuba rurangiranwa kwa Dawidi gutangura gukwiragira mu bihugu vyose, kandi Yehova ubwiwe atuma amahanga yose amutinya.</p>
</body>
</html>
