<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">14</a> : <a href="bibleversenav14_14.xhtml">1 - 15</a></p>
<p id="p80" data-pid="80" class="p80 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Amaherezo Abiya aryama hamwe na ba sekuruza, hanyuma bamuhamba mu Gisagara ca Dawidi; nuko Asa umuhungu wiwe atangura kuganza mu kibanza ciwe. Mu misi yiwe igihugu kimara imyaka cumi ata kigihungabanya.</p>
<p id="p81" data-pid="81" class="p81 sb"><span id="chapter14_verse2"></span><strong><sup>2 </sup></strong>Maze Asa atangura gukora ivyari vyiza kandi bigororotse mu maso ya Yehova Imana yiwe. <span id="chapter14_verse3"></span><strong><sup>3 </sup></strong>Araheza akuraho ibicaniro vy’ibinyamahanga n’ibibanza bikirurutse, amenagura inkingi nyeranda yongera yicira ibikingi vyeranda. <span id="chapter14_verse4"></span><strong><sup>4 </sup></strong>Vyongeye, abwira Yuda kurondera Yehova Imana ya ba sekuruza babo no gushitsa itegeko n’ibwirizwa. <span id="chapter14_verse5"></span><strong><sup>5 </sup></strong>Nuko akura mu bisagara vyose vya Yuda ibibanza bikirurutse n’ibishirwako imibavu; maze ubwami buguma ata kibuhungabanya imbere yiwe. <span id="chapter14_verse6"></span><strong><sup>6 </sup></strong>Hanyuma yubaka muri Yuda ibisagara bikingijwe ibihome, kuko igihugu kitagira ikigihungabanya; ntihaba intambara yo kumurwanya muri iyo myaka, kuko Yehova yamuhaye akaruhuko. <span id="chapter14_verse7"></span><strong><sup>7 </sup></strong>Nuko abwira Yuda ati: “Twubake ibi bisagara maze tubikikuze impome n’iminara, imiryango igizwe n’inzugi zibirizibiri, n’ibihindizo. Igihugu kiracari icacu, kuko twarondeye Yehova Imana yacu. Twaramurondeye, na we aduhaye akaruhuko impande zose.” Baguma bubaka kandi bararoranirwa.</p>
<p id="p82" data-pid="82" class="p82 sb"><span id="page696" class="pageNum" data-no="696" data-before-text="696"></span><span id="chapter14_verse8"></span><strong><sup>8 </sup></strong>Nuko Asa agira inteko za gisirikare zitwara inkinzo zagutse n’amacumu, abagabo ibihumbi amajana atatu bo muri Yuda. Muri Benyamini na ho, abatwara udukinzo bakongera bagafora umuheto bari ibihumbi amajana abiri na mirongo umunani. Abo bose bari abagabo b’intwari kandi b’abanyenkomezi.</p>
<p id="p83" data-pid="83" class="p83 sb"><span id="chapter14_verse9"></span><strong><sup>9 </sup></strong>Mu nyuma, Zera Umunyetiyopiya asohoka kubatera ari kumwe n’inteko za gisirikare umuliyoni n’imikogote amajana atatu, hanyuma araza gushika i Maresha. <span id="chapter14_verse10"></span><strong><sup>10 </sup></strong>Nuko Asa asohoka kumurwanya, maze batonda urugamba mu mubande wa Zefata i Maresha. <span id="chapter14_verse11"></span><strong><sup>11 </sup></strong>Asa atangura rero kwambaza Yehova Imana yiwe ati: “Ewe Yehova, ku bijanye no gutabara, nturaba ngo hari abantu benshi canke ngo hari abadafise inkomezi. Dufashe, ewe Yehova Mana yacu, kuko ari wewe twishimikije, kandi mw’izina ryawe ni ho tuje kurwanya iri sinzi. Ewe Yehova, uri Imana yacu. Umuntu buntu<span id="footnotesource24"></span><a epub:type="noteref" href="#footnote24">*</a> ntakurushe inkomezi.”</p>
<p id="p84" data-pid="84" class="p84 sb"><span id="chapter14_verse12"></span><strong><sup>12 </sup></strong>Maze Yehova atsindira Abanyetiyopiya imbere ya Asa n’imbere ya Yuda, Abanyetiyopiya barata barahunga. <span id="chapter14_verse13"></span><strong><sup>13 </sup></strong>Asa n’abantu bari kumwe na we baguma babakurikira gushika i Gerari, abo mu Banyetiyopiya na bo babandanya kugwa gushika aho ata n’umwe muri bo asigara ari muzima; kuko bamenaguriwe imbere ya Yehova n’imbere y’ikambi yiwe. Mu nyuma batwara isahu ryinshi cane. <span id="chapter14_verse14"></span><strong><sup>14 </sup></strong>Vyongeye, basasika ibisagara vyose vyo mu micungararo ya Gerari, kuko ubwoba buvuye kuri Yehova bwari bwabajeko; batangura gusahura ibisagara vyose, kuko muri vyo hari ibintu vyinshi vyo gusahura. <span id="chapter14_verse15"></span><strong><sup>15 </sup></strong>Basasika mbere n’amahema y’abafise ibitungwa, ku buryo banyaga imikuku myinshi n’ingamiya, hanyuma basubira i Yeruzalemu.</p>
<div class="groupFootnote"><aside epub:type="footnote"><div epub:type="footnote" id="footnote24"><p id="p254" data-pid="254"><a href="1001060415-split14.xhtml#footnotesource24">^ <span class="footnoteref">2 Ngo. 14:11</span></a> Canke, “umuntu apfa.”</p></div></aside>
</div>
</body>
</html>
