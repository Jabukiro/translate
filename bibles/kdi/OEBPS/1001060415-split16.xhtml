<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">16</a> : <a href="bibleversenav14_16.xhtml">1 - 14</a></p>
<p id="p88" data-pid="88" class="p88 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Mu mwaka ugira mirongo itatu na gatandatu w’ingoma ya Asa, Bayasha umwami wa Isirayeli aduga gutera Yuda maze atangura kwubaka Rama, kugira ngo ntakundire umuntu n’umwe gusohoka canke kwinjira kwa Asa umwami wa Yuda. <span id="chapter16_verse2"></span><strong><sup>2 </sup></strong>Nuko Asa asohora ifeza n’inzahabu abikuye mu matungo y’inzu ya Yehova no mu y’inzu y’umwami, abirungikira Beni-hadadi umwami wa Siriya yaba i Damasiko, mu kuvuga ati: <span id="chapter16_verse3"></span><strong><sup>3 </sup></strong>“Hariho isezerano hagati yanje nawe no hagati ya dawe na so. Ehe ndakurungikiye ifeza n’inzahabu. Genda urenge kw’isezerano ufitaniye na Bayasha umwami wa Isirayeli, kugira ngo ave iwanje.”</p>
<p id="p89" data-pid="89" class="p89 sb"><span id="chapter16_verse4"></span><strong><sup>4 </sup></strong>Beni-hadadi yumviriza rero Umwami Asa, arungika <span id="page698" class="pageNum" data-no="698" data-before-text="698"></span>abakuru b’inteko za gisirikare ziwe ngo batere ibisagara vya Isirayeli, ku buryo basasika Iyoni na Dani na Abeli-mayimu n’ububiko bwose bw’ibisagara vya Nafutali. <span id="chapter16_verse5"></span><strong><sup>5 </sup></strong>Bayasha akimara kuvyumva, aca areka kwubaka Rama maze ahagarika igikorwa ciwe. <span id="chapter16_verse6"></span><strong><sup>6 </sup></strong>Nayo Asa umwami, ahitana Yuda yose, maze batangura gutwara amabuye y’igisagara ca Rama n’ibiti vyaco, ivyo Bayasha yari yarubakishije, atangura kuvyubakisha Geba na Mizipa.</p>
<p id="p90" data-pid="90" class="p90 sb"><span id="chapter16_verse7"></span><strong><sup>7 </sup></strong>Ico gihe Hanani rubonyi aza kuri Asa umwami wa Yuda maze amubwira ati: “Ko wishimikije umwami wa Siriya, ntiwishimikize Yehova Imana yawe, ni co catumye inteko za gisirikare z’umwami wa Siriya zikira ukuboko kwawe. <span id="chapter16_verse8"></span><strong><sup>8 </sup></strong>Mbega Abanyetiyopiya n’Abanyalibiya ntibari inteko za gisirikare zikomeye cane uravye ubwinshi, imikogote n’abagendera ku mafarasi? Yamara, kubera ko wishimikije Yehova, ntiyabatanze none mu kuboko kwawe? <span id="chapter16_verse9"></span><strong><sup>9 </sup></strong>Kuko Yehova amaso yiwe anyuragira mw’isi yose kugira ngo yerekane inkomezi ziwe ku bw’abafise umutima ukwiye kuri we. Wakoze ivy’ubupfu muri ivyo, kuko kuva ubu hazobaho intambara zo kukurwanya.”</p>
<p id="p91" data-pid="91" class="p91 sb"><span id="chapter16_verse10"></span><strong><sup>10 </sup></strong>Ariko Asa ababazwa n’uwo rubonyi maze amushira mu nzu y’impatane z’ibiti<span id="footnotesource26"></span><a epub:type="noteref" href="#footnote26">*</a>, kuko yari yamugiriye ubushangashirwe kubera ico kintu. Nuko Asa atangura gukandamiza n’abandi bantu muri ico gihe nyene. <span id="chapter16_verse11"></span><strong><sup>11 </sup></strong>Kandi ehe ivya Asa, ivya mbere n’ivya nyuma, vyanditswe mu Gitabu c’Abami ba Yuda n’aba Isirayeli.</p>
<p id="p92" data-pid="92" class="p92 sb"><span id="chapter16_verse12"></span><strong><sup>12 </sup></strong>Maze Asa, mu mwaka ugira mirongo itatu n’icenda w’ingoma yiwe, afatwa n’indwara mu birenge, gushika aho aremba; ariko no mu ndwara yiwe, ntiyarondera Yehova mugabo arondera abavūzi. <span id="chapter16_verse13"></span><strong><sup>13 </sup></strong>Amaherezo Asa aryama hamwe na ba sekuruza biwe, apfa mu mwaka ugira mirongo ine na rimwe w’ingoma yiwe. <span id="chapter16_verse14"></span><strong><sup>14 </sup></strong>Nuko bamuhamba mu mva yiwe ihambaye yari yariyimbishirije mu Gisagara ca Dawidi; bamuryamika ku gitanda cari cujujwe amavuta y’umusomozo n’ubwoko butandukanye bw’amavuta manovu avanzwe agacika amavuta manovu akozwe mu buryo budasanzwe. Vyongeye, bamugirira iturira ry’imibavu rijanye n’amaziko rihambaye bimwe bidasanzwe.</p>
<div class="groupFootnote"><aside epub:type="footnote"><div epub:type="footnote" id="footnote26"><p id="p256" data-pid="256"><a href="1001060415-split16.xhtml#footnotesource26">^ <span class="footnoteref">2 Ngo. 16:10</span></a> Raba <a href="1001060600.xhtml#pos5493">Inyongera ya 21</a>.</p></div></aside>
</div>
</body>
</html>
