<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 18</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">18</a> : <a href="bibleversenav14_18.xhtml">1 - 34</a></p>
<p id="p97" data-pid="97" class="p97 sb"><span id="chapter18"></span><span id="chapter18_verse1"></span><span class="w_ch"><strong>18 </strong></span>Maze Yehoshafati agira ubutunzi bwinshi n’ubuninahazwa bwinshi; mugabo yunga na Ahabu ubucuti bw’ukwabirana. <span id="chapter18_verse2"></span><strong><sup>2 </sup></strong>Nuko haciye imyaka, amanuka kwa Ahabu i Samariya; Ahabu ashikana ku bwa Yehoshafati n’abantu bari kumwe na we ibimazi vyinshi vy’intama n’inka. Maze atangura kumuhendahenda ngo baduge gutera Ramoti-gileyadi. <span id="chapter18_verse3"></span><strong><sup>3 </sup></strong>Nuko Ahabu umwami wa Isirayeli abwira Yehoshafati umwami wa Yuda ati: “None uzojana nanje i Ramoti-gileyadi?” Na we <span id="page700" class="pageNum" data-no="700" data-before-text="700"></span>amubwira ati: “Ndi nkawe, kandi abantu banje ni nk’abantu bawe, kandi turi kumwe nawe mu ntambara.”</p>
<p id="p98" data-pid="98" class="p98 sb"><span id="chapter18_verse4"></span><strong><sup>4 </sup></strong>Ariko Yehoshafati abwira umwami wa Isirayeli ati: “Ndakwinginze ubanze ubaze ijambo rya Yehova.” <span id="chapter18_verse5"></span><strong><sup>5 </sup></strong>Nuko umwami wa Isirayeli akoraniriza hamwe abahanuzi, abagabo amajana ane, maze ababwira ati: “Tugende gutera Ramoti-gileyadi mu ntambara, canke ndeke?” Na bo batangura kuvuga bati: “Duga, kandi Imana y’ukuri izohatanga mu kuboko kw’umwami.”</p>
<p id="p99" data-pid="99" class="p99 sb"><span id="chapter18_verse6"></span><strong><sup>6 </sup></strong>Mugabo Yehoshafati avuga ati: “Mbega hano nta muhanuzi wa Yehova asigaye? Dusiguze rero biciye kuri we.” <span id="chapter18_verse7"></span><strong><sup>7 </sup></strong>Umwami wa Isirayeli aca abwira Yehoshafati ati: “Haracasigaye umugabo umwe twocishako mu gusiguza Yehova, mugabo jewe ndamwanka, kuko atabūra ivyiza ku binyerekeye, mugabo imisi yiwe yose yama abûra ibibi. Ni Mikaya mwene Imula.” Ariko Yehoshafati avuga ati: “Umwami yoye kuvuga ikintu nk’ico.”</p>
<p id="p100" data-pid="100" class="p100 sb"><span id="chapter18_verse8"></span><strong><sup>8 </sup></strong>Nuko umwami wa Isirayeli ahamagara umukozi wo ku kirimba maze avuga ati: “Zana ningoga Mikaya mwene Imula.” <span id="chapter18_verse9"></span><strong><sup>9 </sup></strong>Kandi umwami wa Isirayeli na Yehoshafati umwami wa Yuda bari bicaye umwe wese ku ntebe y’ubwami yiwe, bambaye impuzu za cami, bakaba bari bicaye ku mbuga y’ikubitiro, ku bwinjiriro bw’irembo rya Samariya; abahanuzi bose bariko bakora bwa bahanuzi imbere yabo. <span id="chapter18_verse10"></span><strong><sup>10 </sup></strong>Maze Zedekiya mwene Kenayana yihingurira amahembe y’icuma hanyuma avuga ati: “Ibi ni vyo Yehova avuze: ‘Aya ni yo uzosunikisha Abasiriya gushika ubatikije.’” <span id="chapter18_verse11"></span><strong><sup>11 </sup></strong>N’abandi bahanuzi bose bariko bavuga gutyo nyene, bati: “Duga i Ramoti-gileyadi kandi uroranirwe, Yehova azohatanga ata gukeka mu kuboko kw’umwami.”</p>
<p id="p101" data-pid="101" class="p101 sb"><span id="chapter18_verse12"></span><strong><sup>12 </sup></strong>Ya ntumwa yaja guhamagara Mikaya imubwira iti: “Umve, amajambo y’abahanuzi ni meza yose ku bijanye n’umwami; ndakwinginze ijambo ryawe ribe nk’iry’umwe muri bo, uvuge iciza.” <span id="chapter18_verse13"></span><strong><sup>13 </sup></strong>Mugabo Mikaya avuga ati: “Ndahiye ukubaho kwa Yehova, ivyo Imana yanje iza kuvuga, ni vyo nza kuvuga.” <span id="chapter18_verse14"></span><strong><sup>14 </sup></strong>Maze yinjira aho umwami ari, hanyuma umwami amubwira ati: “Mikaya, tuje i Ramoti-gileyadi mu ntambara, canke ndeke?” Aca avuga ati: “Duga kandi uroranirwe; bazotangwa mu kuboko kwanyu.” <span id="chapter18_verse15"></span><strong><sup>15 </sup></strong>Umwami aca amubwira ati: “Ni kangahe nkurahiza yuko ata kindi ukwiye kumbwira atari ukuri mw’izina rya Yehova?” <span id="chapter18_verse16"></span><strong><sup>16 </sup></strong>Na we avuga ati: “Ndabona koko Abisirayeli bose basanzaye ku misozi, nk’intama zitagira umwungere. Yehova avuga kandi ati: ‘Abo ntibagira ba shebuja. Nibasubire inyuma, umwe wese yigire ku nzu yiwe amahoro.’”</p>
<p id="p102" data-pid="102" class="p102 sb"><span id="chapter18_verse17"></span><strong><sup>17 </sup></strong>Maze umwami wa Isirayeli abwira Yehoshafati ati: “Sinakubwiye nti: ‘Ntaza kubûra ibintu vyiza ku binyerekeye, atari ibibi’?”</p>
<p id="p103" data-pid="103" class="p103 sb"><span id="chapter18_verse18"></span><strong><sup>18 </sup></strong>Mikaya abandanya kuvuga ati: “Nimwumve rero ijambo rya Yehova: Ndabona koko Yehova yicaye ku ntebe y’ubwami yiwe, n’ingabo zose zo mu majuru zihagaze iburyo bwiwe n’ibubamfu bwiwe. <span id="page701" class="pageNum" data-no="701" data-before-text="701"></span><span id="chapter18_verse19"></span><strong><sup>19 </sup></strong>Maze Yehova avuga ati: ‘Ni nde aza guhenda Ahabu umwami wa Isirayeli kugira ngo aduge hanyuma agwe i Ramoti-gileyadi?’ Haba ikiyago, umwe akavuga uku, uwundi akavuga kuriya. <span id="chapter18_verse20"></span><strong><sup>20 </sup></strong>Amaherezo impwemu imwe irasohoka, ihagarara imbere ya Yehova, ivuga iti: ‘Jewe ndamuhenda.’ Yehova aca ayibwira ati: ‘Gute?’ <span id="chapter18_verse21"></span><strong><sup>21 </sup></strong>Na yo iti: ‘Ndasohoka ncike koko impwemu ihendana mu kanwa k’abahanuzi biwe bose.’ Avuga rero ati: ‘Uraza kumuhenda; n’ikindi kandi, uratahukana intsinzi. Sohoka ugire gutyo.’ <span id="chapter18_verse22"></span><strong><sup>22 </sup></strong>Ehe rero Yehova yashize impwemu ihendana mu kanwa k’abo bahanuzi bawe; mugabo Yehova ubwiwe yavuze ivyago ku bikwerekeye.”</p>
<p id="p104" data-pid="104" class="p104 sb"><span id="chapter18_verse23"></span><strong><sup>23 </sup></strong>Nuko Zedekiya mwene Kenayana aregera, akubita Mikaya kw’itama hanyuma avuga ati: “Mbega impwemu ya Yehova yaciye hehe ivuye muri jewe kugira ngo ivugane nawe?” <span id="chapter18_verse24"></span><strong><sup>24 </sup></strong>Mikaya aca avuga ati: “Ehe, uzobona aho yaciye aho ari ho kuri urya musi uzokwinjira mu cumba c’ahitereye kwinyegeza.” <span id="chapter18_verse25"></span><strong><sup>25 </sup></strong>Maze umwami wa Isirayeli avuga ati: “Nimufate Mikaya mumusubize kuri Amoni umukuru w’igisagara no kuri Yowasi umuhungu w’umwami. <span id="chapter18_verse26"></span><strong><sup>26 </sup></strong>Muheze muvuge muti: ‘Ibi ni vyo umwami avuze: “Shire uyu mugabo mu nzu y’ibohero, mumugaburire ingaburo y’umukate igabanijwe be n’ingaburo y’amazi igabanijwe, gushika ngarutse amahoro.”’” <span id="chapter18_verse27"></span><strong><sup>27 </sup></strong>Mikaya aca avuga ati: “Niwaramuka ugarutse amahoro, Yehova azoba atavuganye nanje.” Yongerako ati: “Nimwumve, yemwe bisata vy’abantu mwese.”</p>
<p id="p105" data-pid="105" class="p105 sb"><span id="chapter18_verse28"></span><strong><sup>28 </sup></strong>Nuko umwami wa Isirayeli na Yehoshafati umwami wa Yuda baduga i Ramoti-gileyadi. <span id="chapter18_verse29"></span><strong><sup>29 </sup></strong>Umwami wa Isirayeli abwira rero Yehoshafati ati: “Ndaza kwiyoberanya maze ninjire mu rugamba, mugabo wewe, wambare impuzu zawe za cami.” Nuko umwami wa Isirayeli ariyoberanya, hanyuma binjira mu rugamba. <span id="chapter18_verse30"></span><strong><sup>30 </sup></strong>Nayo umwami wa Siriya, yari yategetse abakuru b’imikogote yiwe ati: “Ntimurwanye umuto canke uwukomeye, mugabo murwanye umwami wa Isirayeli wenyene.” <span id="chapter18_verse31"></span><strong><sup>31 </sup></strong>Nya bakuru b’imikogote bakimara kubona Yehoshafati, bibwira bati: “Ni umwami wa Isirayeli.” Barahindukira rero kugira bamurwanye; maze Yehoshafati atangura gutabaza, Yehova na we ubwiwe aramufasha, Imana ica ibakwegakwegera kure yiwe. <span id="chapter18_verse32"></span><strong><sup>32 </sup></strong>Nya bakuru b’imikogote bakibona yuko atari umwami wa Isirayeli, baca basubira inyuma bareka kumukurikira.</p>
<p id="p106" data-pid="106" class="p106 sb"><span id="chapter18_verse33"></span><strong><sup>33 </sup></strong>Nuko umugabo umwe apfa gufora umuheto ata mugambi mubi abigiranye, mugabo arasa umwami wa Isirayeli aho ibindi bihimba vy’ibirwanisho vyahurira n’umwitero w’ivyuma, ku buryo abwira uwutwara umukogote ati: “Hindukiza ukuboko kwawe, unkure mw’ikambi, kuko nakomerekejwe bimwe bibi.” <span id="chapter18_verse34"></span><strong><sup>34 </sup></strong>Urugamba rurushiriza gukomera kuri uwo musi, biba ngombwa ko umwami wa Isirayeli aguma ahagaritswe mu mukogote arabana n’Abasiriya gushika ku mugoroba; amaherezo arapfa mu gihe c’ukurenga kw’izuba.</p>
</body>
</html>
