<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">19</a> : <a href="bibleversenav14_19.xhtml">1 - 11</a></p>
<p id="p107" data-pid="107" class="p107 sb"><span id="page702" class="pageNum" data-no="702" data-before-text="702"></span><span id="chapter19"></span><span id="chapter19_verse1"></span><span class="w_ch"><strong>19 </strong></span>Maze Yehoshafati umwami wa Yuda agaruka amahoro ku nzu iwe i Yeruzalemu. <span id="chapter19_verse2"></span><strong><sup>2 </sup></strong>Nuko Yehu mwene Hanani umubonyi arasohoka aja imbere yiwe, abwira Umwami Yehoshafati ati: “Mbega umubisha ni we yari akwiye gutabarwa? Abanka Yehova ni bo ukwiye gukunda? Ku bw’ico Yehova arakurakariye. <span id="chapter19_verse3"></span><strong><sup>3 </sup></strong>Ariko hari ibintu vyiza vyabonetse muri wewe, kuko wakuye ibikingi vyeranda mu gihugu kandi ugategurira umutima wawe kurondera Imana y’ukuri.”</p>
<p id="p108" data-pid="108" class="p108 sb"><span id="chapter19_verse4"></span><strong><sup>4 </sup></strong>Yehoshafati abandanya kuba i Yeruzalemu; maze yongera gusohoka aja mu bantu kuva i Beyeri-sheba gushika mu karere k’imisozi ka Efurayimu, kugira ngo abagarukane kuri Yehova Imana ya ba sekuruza babo. <span id="chapter19_verse5"></span><strong><sup>5 </sup></strong>Nuko ashira abacamanza mu gihugu cose, mu bisagara vyose bikingijwe ibihome vya Yuda, igisagara ku kindi. <span id="chapter19_verse6"></span><strong><sup>6 </sup></strong>Maze abwira abo bacamanza ati: “Murabe ivyo mukora, kuko mudaca imanza z’umuntu mugabo muca imanza za Yehova; kandi ari kumwe namwe mu vy’uguca imanza. <span id="chapter19_verse7"></span><strong><sup>7 </sup></strong>Nuko rero, mutinye Yehova. Mube maso mukore, kuko ata kutagororoka canke ukugira nkunzi canke ukurya igiturire biri muri Yehova Imana yacu.”</p>
<p id="p109" data-pid="109" class="p109 sb"><span id="chapter19_verse8"></span><strong><sup>8 </sup></strong>I Yeruzalemu na ho nyene Yehoshafati ahashira bamwe mu Balewi n’abaherezi, na bamwe mu bakuru b’amazu ya ba sekuru ba Isirayeli ngo bace imanza za Yehova n’imanza z’ababa i Yeruzalemu. <span id="chapter19_verse9"></span><strong><sup>9 </sup></strong>Vyongeye, abategeka ati: “Ng’uku uko muzokora mu gutinya Yehova, mubigiranye ubwizigirwa n’umutima ukwiye. <span id="chapter19_verse10"></span><strong><sup>10 </sup></strong>Ku vyerekeye urubanza rwose bene wanyu baba mu bisagara vyabo bazobatura, rwaba urujanye n’ugusesa amaraso, urujanye n’itegeko n’ibwirizwa n’ingingo nyobozi n’ingingo z’ubutungane, muze mubagabishe kugira ntibacumure kuri Yehova bikaba ngombwa ko mwe na bene wanyu murakarirwa. Ukwo ni ko muzokora kugira ntimwikwegere ukwagirwa n’icaha. <span id="chapter19_verse11"></span><strong><sup>11 </sup></strong>Ehe ng’uyu Amariya umukuru w’abaherezi wo kubayobora ku bijanye n’ikintu cose ca Yehova; na Zebadiya mwene Ishimayeli indongozi y’inzu ya Yuda ku bijanye n’ikintu cose c’umwami; kandi ehe murafise Abalewi bazobabera abarongozi. Nimukomere mukore, Yehova abane n’iciza.”</p>
</body>
</html>
