<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 21</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">21</a> : <a href="bibleversenav14_21.xhtml">1 - 20</a></p>
<p id="p123" data-pid="123" class="p123 sb"><span id="chapter21"></span><span id="chapter21_verse1"></span><span class="w_ch"><strong>21 </strong></span>Amaherezo Yehoshafati aryama hamwe na ba sekuruza biwe, hanyuma ahambwa hamwe na ba sekuruza mu Gisagara ca Dawidi; nuko Yehoramu umuhungu wiwe atangura kuganza mu kibanza ciwe. <span id="chapter21_verse2"></span><strong><sup>2 </sup></strong>Yari afise bene wabo, abahungu ba Yehoshafati, ari bo Azariya na Yehiyele na Zekariya na Azariya na Mikaheli na Shefatiya, abo bose bakaba bari bene Yehoshafati umwami wa Isirayeli. <span id="chapter21_verse3"></span><strong><sup>3 </sup></strong>Nuko se abaha ingabirano nyinshi z’ifeza n’iz’inzahabu, n’iz’ibintu vyiza hamwe n’ibisagara bikingijwe ibihome muri Yuda; mugabo ubwami abuha Yehoramu, kuko yari imfura.</p>
<p id="p124" data-pid="124" class="p124 sb"><span id="chapter21_verse4"></span><strong><sup>4 </sup></strong>Yehoramu atanguye kuganza ubwami bwa se, akomeza ikibanza ciwe; yicisha rero inkota bene wabo bose na bamwe mu baganwa ba Isirayeli. <span id="chapter21_verse5"></span><strong><sup>5 </sup></strong>Yehoramu yari afise imyaka mirongo itatu n’ibiri igihe yatangura kuganza, maze amara imyaka umunani aganza i Yeruzalemu. <span id="chapter21_verse6"></span><strong><sup>6 </sup></strong>Abandanya kugendera mu nzira y’abami ba Isirayeli, nk’uko ab’inzu ya Ahabu bari baragize; kuko umukobwa wa Ahabu yari yarabaye umugore wiwe; abandanya gukora ivyari bibi mu maso ya Yehova. <span id="chapter21_verse7"></span><strong><sup>7 </sup></strong>Mugabo Yehova ntiyashaka guhonya inzu ya Dawidi, kubera isezerano yari yaragiranye na Dawidi, nk’uko kandi yari yaravuze ko we n’abahungu biwe yobahaye itara nantaryo.</p>
<p id="p125" data-pid="125" class="p125 sb"><span id="chapter21_verse8"></span><strong><sup>8 </sup></strong>Mu misi yiwe, Edomu igarariza ukuboko kwa Yuda, bimika umwami wo kubaganza. <span id="chapter21_verse9"></span><strong><sup>9 </sup></strong>Nuko Yehoramu arajabuka, ari kumwe n’abakuru biwe be n’imikogote yose. Araheza ahaguruka mw’ijoro, atangura gusasika Abanyedomu bari bamukikuje be n’abakuru b’imikogote. <span id="chapter21_verse10"></span><strong><sup>10 </sup></strong>Mugabo Edomu ibandanya kugarariza ukuboko kwa Yuda gushika n’uyu musi. Ico gihe nyene ni ho Libuna yatangura kugarariza ukuboko kwiwe, kuko yari yahevye Yehova Imana ya ba sekuruza biwe. <span id="chapter21_verse11"></span><strong><sup>11 </sup></strong>Na we nyene yari yarakoze ibibanza bikirurutse ku misozi ya Yuda, kugira ngo atume ababa i Yeruzalemu bashurashura, no kugira ngo yirukane Yuda.</p>
<p id="p126" data-pid="126" class="p126 sb"><span id="chapter21_verse12"></span><strong><sup>12 </sup></strong>Amaherezo aronka urwandiko ruvuye kuri Eliya umuhanuzi, rugira ruti: “Ibi ni vyo Yehova Imana ya Dawidi sogokuruza wawe avuze: ‘Kubera ko utagendeye mu nzira za Yehoshafati so wawe canke mu nzira za Asa umwami wa Yuda, <span id="page706" class="pageNum" data-no="706" data-before-text="706"></span><span id="chapter21_verse13"></span><strong><sup>13 </sup></strong>mugabo ukagendera mu nzira y’abami ba Isirayeli kandi ugatuma Yuda n’ababa i Yeruzalemu bashurashura, nk’uko inzu ya Ahabu yatumye haba ubushurashuzi, mbere na bene wanyu, ari bo rugo rwa so bari beza kukurusha, ukabica, <span id="chapter21_verse14"></span><strong><sup>14 </sup></strong>ehe Yehova agira akubite bikomeye abantu bawe, n’abahungu bawe, n’abagore bawe, n’ibintu vyawe vyose. <span id="chapter21_verse15"></span><strong><sup>15 </sup></strong>Nawe uzogira indwara nyinshi, hamwe n’indwara y’amara yawe, gushika amara yawe asohotse kubera iyo ndwara, ku musi ku musi.’”</p>
<p id="p127" data-pid="127" class="p127 sb"><span id="chapter21_verse16"></span><strong><sup>16 </sup></strong>Nuko Yehova ahagurukiriza Yehoramu urwanko<span id="footnotesource28"></span><a epub:type="noteref" href="#footnote28">*</a> rw’Abafilisitiya n’urw’Abarabu bari iruhande y’Abanyetiyopiya. <span id="chapter21_verse17"></span><strong><sup>17 </sup></strong>Baduga rero muri Yuda, binjirayo ku nguvu maze banyaga ibintu vyose vyari mu nzu y’umwami, n’abahungu biwe be n’abagore biwe, ntibamusigira umuhungu n’umwe kiretse Yehowahazi, umuhungu wiwe w’umuhererezi. <span id="chapter21_verse18"></span><strong><sup>18 </sup></strong>Inyuma y’ivyo vyose, Yehova amuteza mu mara indwara idashobora gukira. <span id="chapter21_verse19"></span><strong><sup>19 </sup></strong>Nuko mu misi yakurikiye, egome, haciye ikiringo c’imyaka ibiri yuzuye, amara yiwe arasohoka uno akirwaye, arateba apfira muri izo ndwara ziwe mbi; abantu biwe ntibamuturirira imibavu nk’uko bayituririye ba sekuruza biwe. <span id="chapter21_verse20"></span><strong><sup>20 </sup></strong>Yari afise imyaka mirongo itatu n’ibiri igihe yatangura kuganza, maze amara imyaka umunani aganza i Yeruzalemu. Amaherezo asandaba ata wukimushaka. Nuko bamuhamba mu Gisagara ca Dawidi, mugabo ntibamuhamba mu mva z’abami.</p>
<div class="groupFootnote"><aside epub:type="footnote"><div epub:type="footnote" id="footnote28"><p id="p258" data-pid="258"><a href="1001060415-split21.xhtml#footnotesource28">^ <span class="footnoteref">2 Ngo. 21:16</span></a> Ijambo ku rindi ni “impwemu.”</p></div></aside>
</div>
</body>
</html>
