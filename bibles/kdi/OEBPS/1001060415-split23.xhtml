<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 23</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">23</a> : <a href="bibleversenav14_23.xhtml">1 - 21</a></p>
<p id="p132" data-pid="132" class="p132 sb"><span id="chapter23"></span><span id="chapter23_verse1"></span><span class="w_ch"><strong>23 </strong></span>Mu mwaka ugira indwi, Yehoyada agira umutima rugabo maze agirana isezerano n’abakuru b’amajana, ari bo Azariya mwene Yerohamu, na Ishimayeli mwene Yehohanani na Azariya mwene Obedi na Mayaseya mwene Adaya na Elishafati mwene Zikiri. <span id="chapter23_verse2"></span><strong><sup>2 </sup></strong>Hanyuma bazunguruka muri Yuda, bakoraniriza hamwe Abalewi bo mu bisagara vyose vya Yuda n’abakuru b’amazu ya ba sekuru ba Isirayeli. Nuko baza i Yeruzalemu. <span id="chapter23_verse3"></span><strong><sup>3 </sup></strong>Maze iryo shengero ryose rigirana isezerano n’umwami mu nzu y’Imana y’ukuri, hanyuma ababwira ati:</p>
<p id="p133" data-pid="133" class="p133 sb">“Ehe umuhungu w’umwami azoganza, nk’uko Yehova yasezeranye ku vyerekeye abahungu ba Dawidi. <span id="chapter23_verse4"></span><strong><sup>4 </sup></strong>Ibi ni vyo muzokora: ica gatatu canyu mwebwe abaza kw’isabato, bo mu baherezi no mu Balewi, bazoba abarinzi b’imiryango; <span id="chapter23_verse5"></span><strong><sup>5 </sup></strong>ikindi ca gatatu kizoba kiri ku nzu y’umwami; ikindi ca gatatu na co kw’Irembo ry’Umushinge; abantu bose bazoba bari mu bigo vy’inzu ya Yehova. <span id="chapter23_verse6"></span><strong><sup>6 </sup></strong>Ntihaze hagire uwinjira mu nzu ya Yehova atari abaherezi n’abo mu Balewi bakora igikorwa. Abo ni bo bazokwinjira, kuko ari umugwi mweranda, kandi abantu bose bazogumya ibwirizwa rya Yehova. <span id="chapter23_verse7"></span><strong><sup>7 </sup></strong>Kandi Abalewi baze bakikuze umwami irya n’ino, umwe wese n’ibirwanisho vyiwe mu maboko; nayo uwo wese azokwinjira mu nzu, aze yicwe. Muze mugumane n’umwami iyo yinjiye n’iyo asohotse.”</p>
<p id="p134" data-pid="134" class="p134 sb"><span id="page708" class="pageNum" data-no="708" data-before-text="708"></span><span id="chapter23_verse8"></span><strong><sup>8 </sup></strong>Abalewi na Yuda yose bakora bisunze ivyo Yehoyada umuherezi yari yategetse vyose. Nuko umwe wese atora abantu biwe, abinjira kw’isabato hamwe n’abasohoka kw’isabato, kuko Yehoyada umuherezi atari yarekuye imice ngo ive ku gikorwa. <span id="chapter23_verse9"></span><strong><sup>9 </sup></strong>Vyongeye, Yehoyada umuherezi aha abakuru b’amajana amacumu n’inkinzo be n’inkinzo z’umuzingi vyahora ari ivy’Umwami Dawidi, ivyari mu nzu y’Imana y’ukuri. <span id="chapter23_verse10"></span><strong><sup>10 </sup></strong>Hanyuma ashiraho abantu bose, emwe, umwe wese afise mu kuboko ikirwanisho ciwe co gutera, kuva ku ruhande rw’iburyo rw’inzu gushika ku ruhande rw’ibubamfu rw’iyo nzu, iruhande y’igicaniro n’iruhande y’iyo nzu, irya n’ino, hafi y’umwami. <span id="chapter23_verse11"></span><strong><sup>11 </sup></strong>Maze basohora umuhungu w’umwami, bamushirako umugāra n’Igishingantahe baraheza bamugira umwami, gutyo Yehoyada n’abahungu biwe baramurobanuza amavuta, bavuga bati: “Umwami nabeho!”</p>
<p id="p135" data-pid="135" class="p135 sb"><span id="chapter23_verse12"></span><strong><sup>12 </sup></strong>Ataliya yumvise urwamo rw’abantu bariko biruka bongera bashemeza umwami, aca aza aho abantu bari ku nzu ya Yehova. <span id="chapter23_verse13"></span><strong><sup>13 </sup></strong>Maze aravye, abona umwami ahagaze iruhande y’inkingi yiwe ku bwinjiriro, n’abaganwa n’abavuza inzumbete bari iruhande y’umwami, abanyagihugu bose na bo bariko banezerwa bongera bavuza inzumbete, n’abaririmvyi bafise ibicurarangisho vy’ururirimbo n’abatanga ikimenyetso co gushemeza. Ataliya aca atantamura impuzu ziwe maze avuga ati: “Ni umugambi mubi! Ni umugambi mubi!” <span id="chapter23_verse14"></span><strong><sup>14 </sup></strong>Mugabo Yehoyada umuherezi asohora abakuru b’amajana, abagenywe bo mu nteko za gisirikare, ababwira ati: “Musohore mumukure mu misitari; kandi uwumukurikira wese yicishwe inkota!” Kuko uwo muherezi yari yavuze ati: “Ntimumwicire mu nzu ya Yehova.” <span id="chapter23_verse15"></span><strong><sup>15 </sup></strong>Nuko bamushorerako amaboko. Ashitse ku rwinjiriro rw’irembo ry’amafarasi rw’inzu y’umwami, baca bamwicira ng’aho.</p>
<p id="p136" data-pid="136" class="p136 sb"><span id="chapter23_verse16"></span><strong><sup>16 </sup></strong>Maze Yehoyada apfundika isezerano hagati yiwe n’abantu bose be n’umwami, yuko bobandanije kuba abantu ba Yehova. <span id="chapter23_verse17"></span><strong><sup>17 </sup></strong>Inyuma y’ivyo, abantu bose baza ku nzu ya Bayali, bayisiturira hasi; ibicaniro vyayo n’ibishusho vyayo barabimenagura, Matani umuherezi wa Bayali na we bamwicira imbere y’ivyo bicaniro. <span id="chapter23_verse18"></span><strong><sup>18 </sup></strong>Vyongeye, Yehoyada ashira amabanga y’inzu ya Yehova mu kuboko kw’abaherezi n’Abalewi, abo Dawidi yari yarashize mu mice ku nzu ya Yehova ngo bashikane ibimazi biturirwa vya Yehova bisunze ivyanditswe mw’itegeko rya Musa, babishikane banezerewe kandi baririmba nk’uko vyashinzwe na Dawidi. <span id="chapter23_verse19"></span><strong><sup>19 </sup></strong>Nuko ashira abarinzi b’amarembo ku marembo y’inzu ya Yehova kugira ngo ntihagire umuntu ahumanye mu buryo na bumwe yinjira. <span id="chapter23_verse20"></span><strong><sup>20 </sup></strong>Aca atora abakuru b’amajana n’abahambaye n’abatware b’abantu be n’abanyagihugu bose, araheza amanukana umwami amukuye ku nzu ya Yehova. Maze bashika ku nzu y’umwami baciye mw’irembo ryo haruguru hanyuma bicarika umwami ku ntebe <span id="page709" class="pageNum" data-no="709" data-before-text="709"></span>y’ubwami. <span id="chapter23_verse21"></span><strong><sup>21 </sup></strong>Abanyagihugu bose babandanya kunezerwa; igisagara ntihagira ikigihungabanya; nayo Ataliya, bari bamwicishije inkota.</p>
</body>
</html>
