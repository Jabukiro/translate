<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 25</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">25</a> : <a href="bibleversenav14_25.xhtml">1 - 28</a></p>
<p id="p145" data-pid="145" class="p145 sb"><span id="chapter25"></span><span id="chapter25_verse1"></span><span class="w_ch"><strong>25 </strong></span>Amaziya yabaye umwami afise imyaka mirongo ibiri n’itanu, maze amara imyaka mirongo ibiri n’icenda aganza i Yeruzalemu. Nyina yitwa Yehowadani w’i Yeruzalemu. <span id="chapter25_verse2"></span><strong><sup>2 </sup></strong>Abandanya gukora ivyari <span id="page711" class="pageNum" data-no="711" data-before-text="711"></span>bigororotse mu maso ya Yehova, mugabo ntiyabigirana umutima ukwiye. <span id="chapter25_verse3"></span><strong><sup>3 </sup></strong>Ubwami bukimara gukomera kuri we, aca yica abasuku biwe bari barishe umwami se wiwe. <span id="chapter25_verse4"></span><strong><sup>4 </sup></strong>Mugabo abana babo ntiyabica, ariko akora nk’uko ivyanditswe mw’itegeko biri, mu gitabu ca Musa, ivyo Yehova yategetse ati: “Ba se ntibaze bicwe bahowe abana babo, eka n’abana ntibaze bicwe bahowe ba se; mugabo baze bicwe umwe wese ahowe igicumuro ciwe bwite.”</p>
<p id="p146" data-pid="146" class="p146 sb"><span id="chapter25_verse5"></span><strong><sup>5 </sup></strong>Nuko Amaziya akoraniriza hamwe Yuda maze abahagarika yisunze inzu ya ba sekuruza, akurikije abakuru b’ibihumbi n’abakuru b’amajana, ku bwa Yuda yose na Benyamini yose; hanyuma arabandika kuva ku myaka mirongo ibiri kuduga, amaherezo asanga ari abagabo b’abahizi ibihumbi amajana atatu baja mu ngabo, bakoresha icumu n’inkinzo yagutse. <span id="chapter25_verse6"></span><strong><sup>6 </sup></strong>Vyongeye, ahēra muri Isirayeli abagabo b’intwari kandi b’abanyenkomezi ibihumbi ijana, abahēra italanto ijana z’ifeza. <span id="chapter25_verse7"></span><strong><sup>7 </sup></strong>Hanyuma umuntu umwe w’Imana y’ukuri aza kuri we, avuga ati: “Ewe mwami, ingabo za Isirayeli ntizijane nawe, kuko Yehova atari kumwe na Isirayeli, ni ukuvuga abahungu bose ba Efurayimu. <span id="chapter25_verse8"></span><strong><sup>8 </sup></strong>Mugabo ingo wewe ubwawe, ukore, ugire umutima rugabo ku bw’intambara. Imana y’ukuri yohava igutsitaza imbere y’umwansi; kuko Imana ifise ububasha bwo gufasha no gutsitaza.” <span id="chapter25_verse9"></span><strong><sup>9 </sup></strong>Amaziya aca abwira uwo muntu w’Imana y’ukuri ati: “Mugabo none bigende gute ku bijanye n’italanto ijana nahaye abasirikare ba Isirayeli?” Nya muntu w’Imana y’ukuri na we ati: “Yehova arafise uburyo bwo kuguha ibiruta ivyo.” <span id="chapter25_verse10"></span><strong><sup>10 </sup></strong>Nuko Amaziya arabatandukanya, ni ukuvuga abasirikare bari baje kuri we bavuye muri Efurayimu, kugira bigire iwabo. Ariko ishavu ryabo rirurumbira cane Yuda, ku buryo basubira iwabo barunguriye n’ishavu.</p>
<p id="p147" data-pid="147" class="p147 sb"><span id="chapter25_verse11"></span><strong><sup>11 </sup></strong>Nuko Amaziya agira umutima rugabo, ayobora abantu biwe, aja mu Mubande w’Umunyu; maze asasika bene Seyiri, ibihumbi cumi muri bo. <span id="chapter25_verse12"></span><strong><sup>12 </sup></strong>Bene Yuda bafata ibihumbi cumi ari bazima. Babajana rero hejuru ku rutare maze batangura kubakoragura bahanutse hejuru kuri nya rutare; bose baramenagurika. <span id="chapter25_verse13"></span><strong><sup>13 </sup></strong>Nayo ba basirikare Amaziya yari yasubije inyuma ngo ntibajane na we mu ntambara, batangura kugaba ibitero ku bisagara vya Yuda, kuva i Samariya gushika i Beti-horoni, basasika muri bo ibihumbi bitatu bongera batwara isahu rinini.</p>
<p id="p148" data-pid="148" class="p148 sb"><span id="chapter25_verse14"></span><strong><sup>14 </sup></strong>Mugabo Amaziya agarutse avuye gusasika Abanyedomu, aza rero azanye imana za bene Seyiri araheza azīshiriraho ngo zimubere imana; atangura kuzunamira, atangura no kuzifumbishiriza umwotsi w’ibimazi. <span id="chapter25_verse15"></span><strong><sup>15 </sup></strong>Maze ishavu rya Yehova rirurumbira Amaziya, ku buryo atuma umuhanuzi kuri we akamubwira ati: “Kubera iki warondeye imana z’abo bantu zitarokoye abantu bazo mu kuboko kwawe?” <span id="chapter25_verse16"></span><strong><sup>16 </sup></strong>Avuganye na we, umwami aca amubwira ati: “Mbega twakugize umujanama w’umwami? Sigaho ku <span id="page712" class="pageNum" data-no="712" data-before-text="712"></span>neza yawe. Barinde kukwica?” Nuko nya mujanama asigaho, mugabo avuga ati: “Ndazi ntakeka yuko Imana yiyemeje kuguhonya, kuko wakoze ivyo kandi ntiwumvirize impanuro yanje.”</p>
<p id="p149" data-pid="149" class="p149 sb"><span id="chapter25_verse17"></span><strong><sup>17 </sup></strong>Maze Amaziya umwami wa Yuda agisha inama hanyuma atuma kuri Yehowasi mwene Yehowahazi, Yehowahazi wa Yehu, umwami wa Isirayeli, ati: “Ingo duhangane.” <span id="chapter25_verse18"></span><strong><sup>18 </sup></strong>Yehowasi umwami wa Isirayeli aca atuma kuri Amaziya umwami wa Yuda ati: “Icatsi c’amahwa cari muri Libani catumye kw’isederi ryari muri Libani giti: ‘Nuhe umukobwa wawe umuhungu wanje amubere umugore.’ Ariko igikoko co mw’ishamba cari muri Libani kirarengana, gikandagira ico catsi c’amahwa. <span id="chapter25_verse19"></span><strong><sup>19 </sup></strong>Wibwiye ngo: Ehe warasasitse Edomu. Kandi umutima wawe wagushize hejuru kugira ngo uninahazwe. Nugume rero wibera mu nzu yawe. Kubera iki worinda kwinjira mu matati kandi ibintu bimeze nabi, ukabwirizwa gutemba, ugatembana na Yuda?”</p>
<p id="p150" data-pid="150" class="p150 sb"><span id="chapter25_verse20"></span><strong><sup>20 </sup></strong>Mugabo Amaziya ntiyumviriza; kuko vyari bivuye ku Mana y’ukuri kugira ngo ibatange mu kuboko kwiwe, kubera ko bari barondeye imana za Edomu. <span id="chapter25_verse21"></span><strong><sup>21 </sup></strong>Nuko Yehowasi umwami wa Isirayeli araduga, maze barahangana, we na Amaziya umwami wa Yuda, bahanganira i Beti-shemeshi hegukira Yuda. <span id="chapter25_verse22"></span><strong><sup>22 </sup></strong>Maze Yuda iratsindwa imbere ya Isirayeli, ku buryo bahunga, umwe wese akaja kw’ihema ryiwe. <span id="chapter25_verse23"></span><strong><sup>23 </sup></strong>Amaziya umwami wa Yuda, mwene Yehowasi, Yehowasi wa Yehowahazi, ni we Yehowasi umwami wa Isirayeli yafatiye i Beti-shemeshi, amuzana i Yeruzalemu maze aca igihengeri mu ruhome rwa Yeruzalemu, kuva kw’Irembo rya Efurayimu gushika kw’Irembo ryo mu Mfuruka, igihengeri c’amatambwe amajana ane. <span id="chapter25_verse24"></span><strong><sup>24 </sup></strong>Atora inzahabu zose n’ifeza zose n’ibintu vyose vyari mu nzu y’Imana y’ukuri, kwa Obedi-edomu no mu matunga y’inzu y’umwami, n’abagizwe imbohe, araheza asubira i Samariya.</p>
<p id="p151" data-pid="151" class="p151 sb"><span id="chapter25_verse25"></span><strong><sup>25 </sup></strong>Amaziya mwene Yehowasi umwami wa Yuda abandanya kubaho imyaka cumi n’itanu inyuma y’urupfu rwa Yehowasi mwene Yehowahazi umwami wa Isirayeli. <span id="chapter25_verse26"></span><strong><sup>26 </sup></strong>Nayo ibisigaye mu vya Amaziya, ivya mbere n’ivya nyuma, none ntivyanditswe mu Gitabu c’Abami ba Yuda na Isirayeli? <span id="chapter25_verse27"></span><strong><sup>27 </sup></strong>Kuva igihe Amaziya ahindukiriye akareka gukurikira Yehova, batangura kumugīra umugambi mubi i Yeruzalemu. Amaherezo ahungira i Lakishi; mugabo batuma abamukurikira i Lakishi bamwicirayo. <span id="chapter25_verse28"></span><strong><sup>28 </sup></strong>Nuko bamutwara ku mafarasi hanyuma bamuhamba hamwe na ba sekuruza biwe mu gisagara ca Yuda.</p>
</body>
</html>
