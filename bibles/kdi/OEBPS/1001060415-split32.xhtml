<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 32</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">32</a> : <a href="bibleversenav14_32.xhtml">1 - 33</a></p>
<p id="p188" data-pid="188" class="p188 sb"><span id="chapter32"></span><span id="chapter32_verse1"></span><span class="w_ch"><strong>32 </strong></span>Inyuma y’ivyo bintu n’iyo ngendo y’ubwizigirwa, Senakeribu umwami wa Ashuri araza maze atangura gushwara Yuda hanyuma arakambika <span id="page723" class="pageNum" data-no="723" data-before-text="723"></span>ngo atere ibisagara bikingijwe ibihome; aguma yiyumvira kuvyigarurira mu kubicamwo igihengeri.</p>
<p id="p189" data-pid="189" class="p189 sb"><span id="chapter32_verse2"></span><strong><sup>2 </sup></strong>Hezekiya abonye ko Senakeribu aje yiyemeje kurwanya Yeruzalemu, <span id="chapter32_verse3"></span><strong><sup>3 </sup></strong>aca afata ingingo hamwe n’abaganwa biwe n’abagabo b’abanyenkomezi biwe, yo kuzibira amazi y’imbizi yari hanze y’igisagara; nuko bano baramufasha. <span id="chapter32_verse4"></span><strong><sup>4 </sup></strong>Maze abantu benshi bakoranirizwa hamwe, batangura kuzibira amasôko yose be n’uruzi rw’isumo rutembera hagati mu gihugu, bavuga bati: “Kubera iki abami ba Ashuri boza bagasangaho koko amazi menshi?”</p>
<p id="p190" data-pid="190" class="p190 sb"><span id="chapter32_verse5"></span><strong><sup>5 </sup></strong>Vyongeye, agira umutima rugabo, yubaka uruhome rwose rwari rwarasenyuwe yongera aduza iminara kuri rwo, yubaka n’urundi ruhome hanze; asanasana Ikidunduri co mu Gisagara ca Dawidi, akora n’ibirwanisho vyinshi batera, be n’inkinzo. <span id="chapter32_verse6"></span><strong><sup>6 </sup></strong>Nuko ashiraho abakuru ba gisirikare bo kugaba abantu, maze abegeraniriza kuri we mu kibanza ca bose co kw’irembo ry’igisagara, abaremesha ati: <span id="chapter32_verse7"></span><strong><sup>7 </sup></strong>“Gire umutima rugabo kandi mukomere. Ntimutinye canke ngo mutekerwe n’ubwoba kubera umwami wa Ashuri no kubera isinzi ryose riri kumwe na we; kuko abo turi kumwe ari benshi kuruta abari kumwe na we. <span id="chapter32_verse8"></span><strong><sup>8 </sup></strong>We ari kumwe n’ukuboko kw’abantu buntu, mugabo twebwe turi kumwe na Yehova Imana yacu kugira ngo adutabare no kugira arwane intambara zacu.” Nuko abantu bishimikiza amajambo ya Hezekiya umwami wa Yuda.</p>
<p id="p191" data-pid="191" class="p191 sb"><span id="chapter32_verse9"></span><strong><sup>9 </sup></strong>Inyuma y’ivyo ni ho Senakeribu umwami wa Ashuri yatuma abasuku biwe i Yeruzalemu, mu gihe yari i Lakishi ari kumwe n’ingabo ziwe zose, abatuma kuri Hezekiya umwami wa Yuda no ku Banyayudaya bose bari i Yeruzalemu, ati:</p>
<p id="p192" data-pid="192" class="p192 sb"><span id="chapter32_verse10"></span><strong><sup>10 </sup></strong>“Ibi ni vyo Senakeribu umwami wa Ashuri avuze: ‘Mwizigiye iki aho mwicaye mutekanye, kandi musugerejwe i Yeruzalemu? <span id="chapter32_verse11"></span><strong><sup>11 </sup></strong>Mbega Hezekiya ntariko arabahendahenda kugira ngo abatange mwicwe n’ikigoyi n’inyota, mu kuvuga ngo: “Yehova Imana yacu ubwiwe azoturokora mu kiganza c’umwami wa Ashuri”? <span id="chapter32_verse12"></span><strong><sup>12 </sup></strong>Mbega Hezekiya ubwiwe si we yakuyeho ibibanza vyiwe bikirurutse n’ibicaniro vyiwe maze akabwira Yuda na Yeruzalemu ngo: “Muze mwuname imbere y’igicaniro kimwe kandi kuri co abe ari ho muzofumbishiriza umwotsi w’ibimazi”? <span id="chapter32_verse13"></span><strong><sup>13 </sup></strong>Mbega ntimuzi ivyo jewe ubwanje na ba sogokuruza banje twagiriye ibisata vyose vy’ibihugu? Mbega imana z’amahanga y’ivyo bihugu zarashoboye na gato kurokora igihugu cazo mu kuboko kwanje? <span id="chapter32_verse14"></span><strong><sup>14 </sup></strong>Ni iyihe mu mana zose z’ayo mahanga ba sogokuruza banje batikije yashoboye kurokora abantu bayo mu kuboko kwanje, ku buryo Imana yanyu yoshobora kubarokora mu kuboko kwanje? <span id="chapter32_verse15"></span><strong><sup>15 </sup></strong>None rero, Hezekiya ntabahende canke ngo abahendahende gutyo, kandi ntimumwizigire, kuko ata mana y’ihanga na rimwe canke y’ubwami na bumwe yashoboye kurokora abantu bayo mu <span id="page724" class="pageNum" data-no="724" data-before-text="724"></span>kuboko kwanje no mu kuboko kwa ba sogokuruza banje. Imana yanyu yoyo ntizogeza kubarokora mu kuboko kwanje!’”</p>
<p id="p193" data-pid="193" class="p193 sb"><span id="chapter32_verse16"></span><strong><sup>16 </sup></strong>Abasuku biwe bongera gutuka Yehova Imana y’ukuri na Hezekiya umusavyi wayo. <span id="chapter32_verse17"></span><strong><sup>17 </sup></strong>Mbere yandika n’amakete yo gusiga iceyi Yehova Imana ya Isirayeli no kuyituka, ati: “Nk’uko imana z’amahanga y’ibihugu zitarokoye abantu bazo mu kuboko kwanje, ni ko n’Imana ya Hezekiya itazorokora abantu bayo mu kuboko kwanje.” <span id="chapter32_verse18"></span><strong><sup>18 </sup></strong>Baguma bahamagara n’ijwi rirenga mu rurimi rw’Abayuda abantu b’i Yeruzalemu bari ku ruhome, ngo babatere ubwoba bongere babahagarike umutima, kugira ngo bafate nya gisagara. <span id="chapter32_verse19"></span><strong><sup>19 </sup></strong>Babandanya gutuka Imana ya Yeruzalemu nk’uko batutse imana z’ibisata vy’abantu vyo kw’isi, izakozwe n’amaboko y’umuntu. <span id="chapter32_verse20"></span><strong><sup>20 </sup></strong>Mugabo Hezekiya umwami na Yesaya mwene Amozi, umuhanuzi, baguma basenga ku bw’ico kintu bongera batabaza amajuru.</p>
<p id="p194" data-pid="194" class="p194 sb"><span id="chapter32_verse21"></span><strong><sup>21 </sup></strong>Nuko Yehova arungika umumarayika, azimanganya abagabo bose b’intwari kandi b’abanyenkomezi, n’indongozi n’abakuru mw’ikambi y’umwami wa Ashuri, ku buryo asubira mu gihugu ciwe n’ibimaramare mu maso. Mu nyuma yinjira mu nzu y’imana yiwe, maze ng’aho bamwe mu bo yari yarivyariye bamwicisha inkota. <span id="chapter32_verse22"></span><strong><sup>22 </sup></strong>Gutyo Yehova akiza Hezekiya n’ababa i Yeruzalemu abakuye mu kuboko kwa Senakeribu umwami wa Ashuri no mu kuboko kw’abandi bose, hanyuma abaha akaruhuko impande zose. <span id="chapter32_verse23"></span><strong><sup>23 </sup></strong>Maze abantu benshi bazanira amaturo Yehova i Yeruzalemu, bazanira n’ibintu vyizavyiza Hezekiya umwami wa Yuda, inyuma y’ivyo ashirwa hejuru mu maso y’amahanga yose.</p>
<p id="p195" data-pid="195" class="p195 sb"><span id="chapter32_verse24"></span><strong><sup>24 </sup></strong>Muri iyo misi Hezekiya ararwara agera hafi yo gupfa, maze atangura gusenga Yehova. Uno avugana rero na Hezekiya, amuha n’ikimenyetso. <span id="chapter32_verse25"></span><strong><sup>25 </sup></strong>Mugabo Hezekiya ntiyishura ivyiza yagiriwe, kuko umutima wiwe wagize ubwibone bigatuma arakarirwa, we na Yuda na Yeruzalemu. <span id="chapter32_verse26"></span><strong><sup>26 </sup></strong>Ariko Hezekiya yicisha bugufi areka ubwibone bwo mu mutima wiwe, we n’ababa i Yeruzalemu, maze uburakari bwa Yehova ntibwaza kuri bo mu misi ya Hezekiya.</p>
<p id="p196" data-pid="196" class="p196 sb"><span id="chapter32_verse27"></span><strong><sup>27 </sup></strong>Nuko Hezekiya agira ubutunzi n’ubuninahazwa ku rugero runini cane; yiyubakira ibigega vyo gushiramwo ifeza n’inzahabu n’amabuye y’agaciro n’amavuta y’umusomozo n’inkinzo be n’ibintu vyose bihimbaye; <span id="chapter32_verse28"></span><strong><sup>28 </sup></strong>yubaka n’ububiko bwo gushiramwo umwimbu w’intete n’umuvinyu mushasha n’amavuta, hamwe n’impongore z’ubwoko bwose butandukanye bw’ibitungwa, be n’impongore z’amasho. <span id="chapter32_verse29"></span><strong><sup>29 </sup></strong>Yironsa n’ibisagara, be n’ibitungwa vyinshi vyo mu mukuku n’ivyo mu busho; kuko Imana yamuhaye ibintu vyinshi cane. <span id="chapter32_verse30"></span><strong><sup>30 </sup></strong>Hezekiya ni we yazibiye isôko ry’amazi ya Gihoni maze ayerekeza epfo mu burengero, amaja ku Gisagara ca Dawidi; nuko Hezekiya <span id="page725" class="pageNum" data-no="725" data-before-text="725"></span>abandanya kuroranirwa mu gikorwa ciwe cose. <span id="chapter32_verse31"></span><strong><sup>31 </sup></strong>Nuko Imana y’ukuri iramureka kugira imugeze, biciye ku bavugizi b’abaganwa ba Babiloni batumwe kuri we gusiguza ivy’ikimenyetso cari cabaye mu gihugu, kugira ngo imenye ivyari mu mutima wiwe vyose.</p>
<p id="p197" data-pid="197" class="p197 sb"><span id="chapter32_verse32"></span><strong><sup>32 </sup></strong>Nayo ibisigaye mu vya Hezekiya n’ibikorwa vyiwe vy’ubuntu bwuzuye urukundo, ehe vyanditswe mu vyo Yesaya umuhanuzi mwene Amozi yeretswe, mu Gitabu c’Abami ba Yuda na Isirayeli. <span id="chapter32_verse33"></span><strong><sup>33 </sup></strong>Amaherezo Hezekiya aryama hamwe na ba sekuruza biwe, maze bamuhamba ku mudugo uja ku mva za bene Dawidi; Yuda yose n’ababa i Yeruzalemu bamutera iteka ku rupfu rwiwe. Nuko Manase umuhungu wiwe atangura kuganza mu kibanza ciwe.</p>
</body>
</html>
