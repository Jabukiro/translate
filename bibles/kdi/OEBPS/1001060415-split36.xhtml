<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 36</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">36</a> : <a href="bibleversenav14_36.xhtml">1 - 23</a></p>
<p id="p223" data-pid="223" class="p223 sb"><span id="chapter36"></span><span id="chapter36_verse1"></span><span class="w_ch"><strong>36 </strong></span>Maze abanyagihugu bafata Yehowahazi mwene Yosiya bamugira umwami mu kibanza ca se, i Yeruzalemu. <span id="chapter36_verse2"></span><strong><sup>2 </sup></strong>Yehowahazi yari afise imyaka mirongo ibiri n’itatu igihe yatangura kuganza, maze amara amezi atatu aganza i Yeruzalemu. <span id="chapter36_verse3"></span><strong><sup>3 </sup></strong>Ariko umwami wa Misiri amukura ku ngoma i Yeruzalemu hanyuma aca igihugu amande y’italanto ijana z’ifeza n’italanto imwe y’inzahabu. <span id="chapter36_verse4"></span><strong><sup>4 </sup></strong>Vyongeye, umwami wa Misiri yimika Eliyakimu mwene wabo ngo abe umwami wa Yuda na Yeruzalemu maze ahindura izina ryiwe riba Yehoyakimu; mugabo mwene wabo Yehowahazi, Neko aramufata amujana mu Misiri.</p>
<p id="p224" data-pid="224" class="p224 sb"><span id="chapter36_verse5"></span><strong><sup>5 </sup></strong>Yehoyakimu yari afise imyaka mirongo ibiri n’itanu igihe yatangura kuganza, maze amara imyaka cumi n’umwe aganza i Yeruzalemu; abandanya gukora ivyari bibi mu maso ya Yehova Imana yiwe. <span id="chapter36_verse6"></span><strong><sup>6 </sup></strong>Nebukadinezari umwami wa Babiloni aduga kumutera kugira ngo amuboheshe amapingu abiri y’umujumpu ngo amutware i Babiloni. <span id="chapter36_verse7"></span><strong><sup>7 </sup></strong>Kandi Nebukadinezari ajana i Babiloni bimwe mu bikoresho vyo mu nzu ya Yehova maze abishira mu kirimba ciwe i Babiloni. <span id="chapter36_verse8"></span><strong><sup>8 </sup></strong>Nayo ibisigaye mu vya Yehoyakimu n’ibintu vyiwe biteye ishishi yakoze be n’ibibi vyabonetse kuri we, ehe vyanditswe mu Gitabu c’Abami ba Isirayeli na Yuda; nuko Yehoyakini umuhungu wiwe atangura kuganza mu kibanza ciwe.</p>
<p id="p225" data-pid="225" class="p225 sb"><span id="chapter36_verse9"></span><strong><sup>9 </sup></strong>Yehoyakini yari afise imyaka cumi n’umunani igihe yatangura kuganza, maze amara amezi atatu n’imisi cumi aganza i Yeruzalemu; abandanya gukora ivyari bibi mu maso ya Yehova. <span id="chapter36_verse10"></span><strong><sup>10 </sup></strong>Mu ntango z’umwaka, Umwami Nebukadinezari atuma abasuku biwe maze bamuzana i Babiloni hamwe n’ibintu bihimbaye vyo mu nzu ya Yehova. Vyongeye, yimika Zedekiya mwene wabo na se, ngo abe umwami wa Yuda na Yeruzalemu.</p>
<p id="p226" data-pid="226" class="p226 sb"><span id="page732" class="pageNum" data-no="732" data-before-text="732"></span><span id="chapter36_verse11"></span><strong><sup>11 </sup></strong>Zedekiya yari afise imyaka mirongo ibiri n’umwe igihe yatangura kuganza, maze amara imyaka cumi n’umwe aganza i Yeruzalemu. <span id="chapter36_verse12"></span><strong><sup>12 </sup></strong>Abandanya gukora ivyari bibi mu maso ya Yehova Imana yiwe. Ntiyicisha bugufi imbere ya Yeremiya umuhanuzi, uwavuze abitegetswe na Yehova. <span id="chapter36_verse13"></span><strong><sup>13 </sup></strong>Mbere agarariza Umwami Nebukadinezari, uwari yaramurahije Imana; aguma adadaza izosi yongera akomantaza umutima wiwe kugira ngo ntagaruke kuri Yehova Imana ya Isirayeli. <span id="chapter36_verse14"></span><strong><sup>14 </sup></strong>Egome, abakuru bose b’abaherezi n’abantu bǎrakora ivy’ubuhemu ku rugero runini, bisunze ibintu biteye ishishi vyose vy’amahanga, ku buryo bahumanya inzu ya Yehova, iyo yari yarejeje i Yeruzalemu.</p>
<p id="p227" data-pid="227" class="p227 sb"><span id="chapter36_verse15"></span><strong><sup>15 </sup></strong>Yehova Imana ya ba sekuruza babo aguma abarungikira imburi biciye ku ntumwa ziwe, akazirungika incuro n’izindi, kuko yumvira impuhwe abantu biwe n’aho aba. <span id="chapter36_verse16"></span><strong><sup>16 </sup></strong>Mugabo baguma bashinyagurira izo ntumwa z’Imana y’ukuri, basuzugura amajambo yayo bongera batwenga abahanuzi bayo, gushika ubushangashirwe bwa Yehova buje ku bantu biwe, gushika aho gukira bitaba bigishoboka.</p>
<p id="p228" data-pid="228" class="p228 sb"><span id="chapter36_verse17"></span><strong><sup>17 </sup></strong>Nuko aduza umwami w’Abakaludaya ngo abatere, uno na we atangura kwicisha inkota imisore yabo mu nzu y’aheranda habo, ntiyumvira impuhwe umusore canke umwigeme w’isugi, umutama canke umusaza bukokori. Imana itanga ikintu cose mu kuboko kwiwe. <span id="chapter36_verse18"></span><strong><sup>18 </sup></strong>Kandi ibikoresho vyose vyo mu nzu y’Imana y’ukuri, bininibinini na bitobito, be n’amatunga y’inzu ya Yehova n’amatunga y’umwami n’ay’abaganwa biwe, vyose ajana i Babiloni. <span id="chapter36_verse19"></span><strong><sup>19 </sup></strong>Atangura guturira inzu y’Imana y’ukuri yongera asiturira hasi uruhome rwa Yeruzalemu; iminara yaho yo kubamwo yose bayituriza umuriro, be n’ibintu vyaho vyose bihimbaye, kugira bahayogeze. <span id="chapter36_verse20"></span><strong><sup>20 </sup></strong>Vyongeye, abasigaye batishwe n’inkota abatwara i Babiloni ari imbohe, baba abasuku biwe n’ab’abahungu biwe gushika ubwami bw’Ubuperesi butanguye kuganza; <span id="chapter36_verse21"></span><strong><sup>21 </sup></strong>kugira ngo ashitse ijambo rya Yehova ryavuzwe n’akanwa ka Yeremiya, gushika igihugu cishuye amasabato yaco. Imisi yose camaze ari umusaka, carubahiriza isabato, kugira gishitse imyaka mirongo irindwi.</p>
<p id="p229" data-pid="229" class="p229 sb"><span id="chapter36_verse22"></span><strong><sup>22 </sup></strong>Mu mwaka wa mbere wa Kuro umwami w’Ubuperesi, kugira ngo ijambo rya Yehova ryavuzwe n’akanwa ka Yeremiya riranguke, Yehova akabura impwemu ya Kuro umwami w’Ubuperesi, ku buryo ategeka ko haterwa akamo mu bwami bwiwe bwose, bigashirwa no mu nyandiko, ngo: <span id="chapter36_verse23"></span><strong><sup>23 </sup></strong>“Ibi ni vyo Kuro umwami w’Ubuperesi avuze: ‘Yehova Imana y’amajuru yarampaye ubwami bwose bwo mw’isi, kandi ubwiwe yanshinze igikorwa co kumwubakira inzu i Yeruzalemu muri Yuda. Umuntu wese muri mwebwe wo mu bantu biwe bose, Yehova Imana yiwe abane na we. Naduge rero.’”</p>
<div class="groupFootnote"></div>
</body>
</html>
