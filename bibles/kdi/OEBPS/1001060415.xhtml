<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Ngoma 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Ngoma</a>  <a href="biblechapternav14.xhtml">1</a> : <a href="bibleversenav14_1.xhtml">1 - 17</a></p>
<header>
<h1 id="p1" data-pid="1"><span id="page676" class="pageNum" data-no="676" data-before-text="676"></span><strong>Igitabu ca Kabiri c’ivyo ku Ngoma</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Nuko Salomo mwene Dawidi abandanya kugira inkomezi ku ngoma yiwe, kandi Yehova Imana yiwe yari kumwe na we, akaguma amugira uwuhambaye bihebuje.</p>
<p id="p3" data-pid="3" class="p3 sb"><span id="chapter1_verse2"></span><strong><sup>2 </sup></strong>Hanyuma Salomo aha itegeko Isirayeli yose, abakuru b’ibihumbi n’ab’amajana n’abacamanza n’abakuru bose ba Isirayeli yose, abakuru b’amazu ya ba sekuru. <span id="chapter1_verse3"></span><strong><sup>3 </sup></strong>Maze Salomo ari kumwe n’ishengero ryose baja ku kibanza gikirurutse<span id="footnotesource1"></span><a epub:type="noteref" href="#footnote1">*</a> cari i Gibeyoni; kuko ng’aho ari ho hari ihema ry’ihuriro ry’Imana y’ukuri, iryo Musa umusavyi wa Yehova yari yarakoreye mu gahinga. <span id="chapter1_verse4"></span><strong><sup>4 </sup></strong>Ariko isandugu y’Imana y’ukuri Dawidi yari yarayikuye i Kiriyati-yeyarimu ayidugana mu kibanza yari yarayiteguriye, kuko yari yarayishingiye ihema i Yeruzalemu. <span id="chapter1_verse5"></span><strong><sup>5 </sup></strong>Igicaniro<span id="footnotesource2"></span><a epub:type="noteref" href="#footnote2">*</a> c’umujumpu Bezaleli umuhungu wa Uri mwene Huru yari yarakoze cari cashizwe imbere y’itaberenakulo<span id="footnotesource3"></span><a epub:type="noteref" href="#footnote3">*</a> ya Yehova; Salomo n’ishengero bama bagisiguza nk’uko vyari bisanzwe. <span id="chapter1_verse6"></span><strong><sup>6 </sup></strong>Salomo araheza ashikana amashikanwa ng’aho imbere ya Yehova kuri nya gicaniro c’umujumpu cegukira ihema ry’ihuriro, atangura gushikana kuri co amashikanwa aturirwa igihumbi.</p>
<p id="p4" data-pid="4" class="p4 sb"><span id="chapter1_verse7"></span><strong><sup>7 </sup></strong>Muri iryo joro Imana ibonekera Salomo maze imubwira iti: “Saba! Ndaguhe iki?” <span id="chapter1_verse8"></span><strong><sup>8 </sup></strong>Salomo aca abwira Imana ati: “Ni wewe wagiriye cane ubuntu bwuzuye urukundo Dawidi dawe kandi ungira umwami mu <span id="page677" class="pageNum" data-no="677" data-before-text="677"></span>kibanza ciwe. <span id="chapter1_verse9"></span><strong><sup>9 </sup></strong>None rero, ewe Yehova Mana, umuhango wawe wahaye Dawidi dawe nube uwo kwizigirwa, kuko ari wewe wanyimitse ukangira umwami wo kuganza igisata c’abantu mu bwinshi bangana nk’udutete tw’umukungugu w’isi. <span id="chapter1_verse10"></span><strong><sup>10 </sup></strong>Numpe rero ubukerebutsi n’ubumenyi kugira ngo nyobore aba bantu neza; nakare, ni nde yoshobora gucira imanza aba bantu bawe n’ingene ari benshi?”</p>
<p id="p5" data-pid="5" class="p5 sb"><span id="chapter1_verse11"></span><strong><sup>11 </sup></strong>Maze Imana ibwira Salomo iti: “Ko wagize ico cipfuzo mu mutima wawe, ntusabe ubutunzi, amatungo n’iteka canke ubuzima bw’abakwanka, eka mbere ntusabe kumara imisi myinshi, mugabo ukisabira ubukerebutsi n’ubumenyi kugira ngo ucire imanza abantu banje, abo nakwimitsemwo ngo ubaganze, <span id="chapter1_verse12"></span><strong><sup>12 </sup></strong>ubukerebutsi n’ubumenyi urabihawe; nzoguha n’ubutunzi n’amatungo n’iteka ata bami bakwitangiye imbere bigeze bagira, kandi ata n’umwe azoza mu nyuma zawe azogira.”</p>
<p id="p6" data-pid="6" class="p6 sb"><span id="chapter1_verse13"></span><strong><sup>13 </sup></strong>Nuko Salomo ava kuri nya kibanza gikirurutse cari i Gibeyoni, imbere y’ihema ry’ihuriro, aja i Yeruzalemu maze abandanya kuganza Isirayeli. <span id="chapter1_verse14"></span><strong><sup>14 </sup></strong>Salomo aguma akoranya imikogote n’amafarasi y’imbangutsi, ku buryo ahava akagira imikogote igihumbi n’amajana ane n’amafarasi y’imbangutsi ibihumbi cumi na bibiri; abishira mu bisagara vy’imikogote no hafi y’umwami i Yeruzalemu. <span id="chapter1_verse15"></span><strong><sup>15 </sup></strong>Amafeza n’inzahabu umwami abigira nk’amabuye i Yeruzalemu; ibiti vy’amasederi na vyo abigira nk’ibiti vy’imisukomora biri muri Shefela<span id="footnotesource4"></span><a epub:type="noteref" href="#footnote4">*</a>, mu bwinshi. <span id="chapter1_verse16"></span><strong><sup>16 </sup></strong>Amafarasi Salomo yaronka yakurwa mu Misiri; umugwi w’abadandaza b’umwami waratora ubusho bw’amafarasi ku kiguzi. <span id="chapter1_verse17"></span><strong><sup>17 </sup></strong>Kandi bari basanzwe baduga, bagakura mu Misiri umukogote ku bice amajana atandatu vy’ifeza, ifarasi na yo kw’ijana na mirongo itanu; ukwo ni ko vyagenda ku bami bose b’Abaheti n’abami ba Siriya. Ivyo bintu babikurayo biciye kuri bo.</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p231" data-pid="231"><a href="1001060415.xhtml#footnotesource1">^ <span class="footnoteref">2 Ngo. 1:3</span></a> Raba <a href="1001060600.xhtml#pos3629">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote2"><p id="p232" data-pid="232"><a href="1001060415.xhtml#footnotesource2">^ <span class="footnoteref">2 Ngo. 1:5</span></a> Raba <a href="1001060600.xhtml#pos4256">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote3"><p id="p233" data-pid="233"><a href="1001060415.xhtml#footnotesource3">^ <span class="footnoteref">2 Ngo. 1:5</span></a> Raba <a href="1001060600.xhtml#pos8664">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote4"><p id="p234" data-pid="234"><a href="1001060415.xhtml#footnotesource4">^ <span class="footnoteref">2 Ngo. 1:15</span></a> Canke, “mu ntara yo hasi.”</p></div></aside>
</div>
</body>
</html>
