<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezira 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezira</a>  <a href="biblechapternav15.xhtml">4</a> : <a href="bibleversenav15_4.xhtml">1 - 24</a></p>
<p id="p22" data-pid="22" class="p22 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Abarwanizi ba Yuda na Benyamini bumvise ko abavuye mu Bunyagano bariko bubakira urusengero Yehova Imana ya Isirayeli, <span id="chapter4_verse2"></span><strong><sup>2 </sup></strong>baca begera Zerubabeli n’abakuru b’amazu ya ba sekuru, bababwira bati: “Dufadikanye namwe kwubaka; kuko turondera Imana yanyu cokimwe namwe, kandi turayishikanira ibimazi kuva mu misi ya Esari-hadoni umwami wa Ashuri, uwatuzanye ng’aha.” <span id="chapter4_verse3"></span><strong><sup>3 </sup></strong>Ariko Zerubabeli na Yeshuwa n’abakuru b’amazu ya ba sekuru ba Isirayeli basigaye bababwira bati: “Nta co muhuriyeko natwe ku bijanye no kwubakira inzu Imana yacu, kuko twebwe ubwacu tuzokwubakira Yehova Imana ya Isirayeli turi hamwe, nk’uko nyene Umwami Kuro umwami w’Ubuperesi yadutegetse.”</p>
<p id="p23" data-pid="23" class="p23 sb"><span id="chapter4_verse4"></span><strong><sup>4 </sup></strong>Nuko abanyagihugu baguma badendebura amaboko y’abantu bo muri Yuda, babavuna umutima ngo ntibubake, <span id="chapter4_verse5"></span><strong><sup>5 </sup></strong>bongera bahera abajanama ngo bahindure ubusa impanuro yabo imisi yose ya Kuro umwami w’Ubuperesi gushika ku ngoma ya Dariyo umwami w’Ubuperesi. <span id="chapter4_verse6"></span><strong><sup>6 </sup></strong>Ku ngoma ya Ahasuwerusi, mu ntango y’ingoma yiwe, bandika ikirego co kurega ababa muri Yuda n’i Yeruzalemu. <span id="chapter4_verse7"></span><strong><sup>7 </sup></strong>Mu misi ya Aritazeruzi na ho nyene, Bishilamu, Mitiredati, Tabeyeli na bagenziwe basigaye bandikira Aritazeruzi umwami w’Ubuperesi; igisomwa c’iryo kete cari canditse mu ndome z’igiharameya kandi gihinduwe mu rurimi rw’igiharameya.</p>
<p id="p24" data-pid="24" class="p24 sb"><span id="chapter4_verse8"></span><strong><sup>8 </sup></strong>Rehumu umukuru w’abakozi b’intwaro na Shimushayi umwanditsi bandikira Aritazeruzi umwami ikete ryo kurega Yeruzalemu rigira riti: <span id="page738" class="pageNum" data-no="738" data-before-text="738"></span><span id="chapter4_verse9"></span><strong><sup>9 </sup></strong>Maze Rehumu umukuru w’abakozi b’intwaro na Shimushayi umwanditsi na bagenzi babo basigaye, abacamanza na ba buramatari batobato bo hakurya ya rwa Ruzi, abanyamabanga, abantu b’i Ereki, Abanyababiloni, ababa i Susa, ari bo Belamu, <span id="chapter4_verse10"></span><strong><sup>10 </sup></strong>n’amahanga asigaye, ayo wa muntu akomeye kandi ahambaye Asenapari yatwaye mu bunyagano maze akabashira mu bisagara vya Samariya, n’abasigaye bo hakurya ya rwa Ruzi, . . .; nuko rero <span id="chapter4_verse11"></span><strong><sup>11 </sup></strong>ng’iyi ikopi y’ikete barungitse ku bijanye n’ico kintu:</p>
<p id="p25" data-pid="25" class="p25 sb">“Kuri Aritazeruzi umwami, ni twebwe abasuku bawe, abagabo bo hakurya ya rwa Ruzi: Nuko rero <span id="chapter4_verse12"></span><strong><sup>12 </sup></strong>umwami namenye yuko ba Bayuda baduga ino aho turi bavuye iwawe bashitse i Yeruzalemu. Bariko bubaka ca gisagara c’ikigarariji kandi kibi; bagira barangize kwubaka impome no gusanasana imishinge. <span id="chapter4_verse13"></span><strong><sup>13 </sup></strong>Umwami namenye rero yuko iki gisagara nicasubira kwubakwa kandi impome zaco zikarangira, ata kori canke ikibuguro canke itagisi ry’inzira bazotanga, kandi ivyo bizotera uruhombo ibigega vy’abami. <span id="chapter4_verse14"></span><strong><sup>14 </sup></strong>Nuko rero, kubera ko turya umunyu wo ku kirimba, kandi bikaba bitabereye ko tubona ingene bakoba umwami, ni co gituma turungitse ubutumwa tukabimenyesha umwami, <span id="chapter4_verse15"></span><strong><sup>15 </sup></strong>kugira ngo hagirwe itohoza mu gitabu c’inyandiko z’ivyabaye ca ba sokuruza bawe. Maze muri ico gitabu c’inyandiko z’ivyabaye uzobona wongere umenye yuko ico gisagara ari igisagara c’ikigarariji kandi gitera uruhombo abami n’intara z’ubutware, be n’uko camye kirimwo abatera umugumuko kuva mu misi ya kera. Ni co catumye ico gisagara kigirwa igiharabuga. <span id="chapter4_verse16"></span><strong><sup>16 </sup></strong>Turamenyesheje umwami yuko ico gisagara nicasubira kwubakwa kandi impome zaco zikarangira, ata muturi rero uzoba koko ukironka hakurya ya rwa Ruzi.”</p>
<p id="p26" data-pid="26" class="p26 sb"><span id="chapter4_verse17"></span><strong><sup>17 </sup></strong>Umwami arungikira inyishu Rehumu umukuru w’abakozi b’intwaro, na Shimushayi umwanditsi, na bagenzi babo basigaye baba i Samariya, n’abasigaye bo hakurya ya rwa Ruzi, ati:</p>
<p id="p27" data-pid="27" class="p27 sb">“Ndabaramukije! Nuko rero <span id="chapter4_verse18"></span><strong><sup>18 </sup></strong>urwandiko rwemewe mwaturungikiye rwarasomewe imbere yanje mu buryo butomoye. <span id="chapter4_verse19"></span><strong><sup>19 </sup></strong>Nanje rero naratanze itegeko, baratohoza maze basanga kuva mu misi ya kera ico gisagara camye ari igisagara kigarariza abami kikaba n’igisagara camye kiberamwo ubugarariji n’umugumuko. <span id="chapter4_verse20"></span><strong><sup>20 </sup></strong>Harabayeho abami bakomeye baganza Yeruzalemu bagatwara n’intara yose yo hakurya ya rwa Ruzi; barahabwa ikori n’ikibuguro n’itagisi ry’inzira. <span id="chapter4_verse21"></span><strong><sup>21 </sup></strong>Ubu rero, nimutange itegeko abo bagabo bahagarike igikorwa, kugira ngo ico gisagara ntigisubire kwubakwa gushika ntanze itegeko. <span id="chapter4_verse22"></span><strong><sup>22 </sup></strong>Mugabe rero ntihagire urwangara ruba mu bijanye no kugira ico mukoze muri ivyo, kugira ngo inabi ntiyongerekane ngo abami bahahombere.”</p>
<p id="p28" data-pid="28" class="p28 sb"><span id="chapter4_verse23"></span><strong><sup>23 </sup></strong>Nuko nya kopi y’urwandiko rwemewe rwa Aritazeruzi umwami imaze gusomerwa imbere ya Rehumu na Shimushayi umwanditsi na bagenzi <span id="page739" class="pageNum" data-no="739" data-before-text="739"></span>babo, baca bagenda ningoga i Yeruzalemu ku Bayuda, maze bababuza kubandanya igikorwa bakoresheje inguvu z’ibirwanisho. <span id="chapter4_verse24"></span><strong><sup>24 </sup></strong>Ico gihe ni ho igikorwa c’inzu y’Imana yari i Yeruzalemu cahagarara; kiguma gihagaze gushika mu mwaka ugira kabiri w’ingoma ya Dariyo umwami w’Ubuperesi.</p>
</body>
</html>
