<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezira 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezira</a>  <a href="biblechapternav15.xhtml">5</a> : <a href="bibleversenav15_5.xhtml">1 - 17</a></p>
<p id="p29" data-pid="29" class="p29 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Nuko Hagayi umuhanuzi na Zekariya umwuzukuru wa Ido umuhanuzi bavuga ubuhanuzi mw’izina ry’Imana ya Isirayeli yari hejuru yabo, babwira Abayuda bari muri Yuda n’i Yeruzalemu. <span id="chapter5_verse2"></span><strong><sup>2 </sup></strong>Ico gihe ni ho Zerubabeli mwene Sheyalutiyeli na Yeshuwa mwene Yehozadaki bahaguruka bagatangura gusubira kwubaka inzu y’Imana yari i Yeruzalemu; bari kumwe n’abahanuzi b’Imana babafasha. <span id="chapter5_verse3"></span><strong><sup>3 </sup></strong>Ico gihe Tatenayi buramatari wo hakurya ya rwa Ruzi na Shetari-bozenayi na bagenzi babo baza kuri bo, bababwira bati: “Ni nde yabahaye itegeko ryo kwubaka iyo nzu no kurangiza ico kintu cubakishijwe ibigiga?” <span id="chapter5_verse4"></span><strong><sup>4 </sup></strong>Maze bababwira bati: “Amazina y’abagabo bariko bubaka iyi nyubakwa ni ayahe?” <span id="chapter5_verse5"></span><strong><sup>5 </sup></strong>Kandi ijisho ry’Imana yabo ryari ku bagabo b’inararibonye b’Abayuda, ntibabahagarika gushika bimenyeshejwe Dariyo maze urwandiko rwemewe rujanye n’ico kintu rukagaruka.</p>
<p id="p30" data-pid="30" class="p30 sb"><span id="chapter5_verse6"></span><strong><sup>6 </sup></strong>Ng’iyi ikopi y’ikete Tatenayi buramatari wo hakurya ya rwa Ruzi na Shetari-bozenayi na bagenziwe, ba buramatari batobato bari hakurya ya rwa Ruzi, barungikiye Dariyo umwami; <span id="chapter5_verse7"></span><strong><sup>7 </sup></strong>bamurungikira ubutumwa, muri bwo hakaba hari handitswe ngo:</p>
<p id="p31" data-pid="31" class="p31 sb">“Kuri Dariyo umwami:</p>
<p id="p32" data-pid="32" class="p32 sb">“Gira amahoro! <span id="chapter5_verse8"></span><strong><sup>8 </sup></strong>Umwami namenye yuko twagiye mu ntara y’ubutware ya Yuda, ku nzu ya ya Mana ihambaye; iriko yubakishwa amabuye atembagazwa<span id="footnotesource8"></span><a epub:type="noteref" href="#footnote8">*</a> gushika mu kibanza cayo, kandi n’ibiti biriko birashirwa mu mpome; ico gikorwa bariko baragikora babishashaye kandi kiriko kiratera imbere mu maboko yabo. <span id="chapter5_verse9"></span><strong><sup>9 </sup></strong>Twarabajije rero abo bagabo b’inararibonye. Ibi ni vyo twababwiye: ‘Ni nde yabahaye itegeko ryo kwubaka iyo nzu no kurangiza ico kintu cubakishijwe ibigiga?’ <span id="chapter5_verse10"></span><strong><sup>10 </sup></strong>Vyongeye, twarababajije amazina yabo ngo tuyakumenyeshe, kugira ngo twandike amazina y’abagabo babarongōye.</p>
<p id="p33" data-pid="33" class="p33 sb"><span id="chapter5_verse11"></span><strong><sup>11 </sup></strong>“Ibi rero ni vyo batwishuye: ‘Turi abasavyi b’Imana y’amajuru n’isi, kandi turiko dusubira kwubaka inzu yari yarubatswe kera, ubu hakaba haciye imyaka myinshi, iyo umwami ahambaye wa Isirayeli yubatse akayirangiza. <span id="chapter5_verse12"></span><strong><sup>12 </sup></strong>Ariko kubera yuko ba data bateye ishavu Imana y’amajuru, yarabatanze mu kuboko kwa Nebukadinezari umwami wa Babiloni Umukaludaya, maze uno abomora iyi nzu yongera atwara abantu mu bunyagano i Babiloni. <span id="chapter5_verse13"></span><strong><sup>13 </sup></strong>Yamara rero, mu mwaka wa mbere wa Kuro umwami wa Babiloni, Kuro umwami yaratanze <span id="page740" class="pageNum" data-no="740" data-before-text="740"></span>itegeko ryo gusubira kwubaka iyi nzu y’Imana. <span id="chapter5_verse14"></span><strong><sup>14 </sup></strong>Vyongeye, ivyombo vy’inzahabu n’ifeza vyo mu nzu y’Imana Nebukadinezari yari yarakuye mu rusengero rwari i Yeruzalemu akabijana mu rusengero rw’i Babiloni, ivyo vyombo Kuro umwami yarabisohoye mu rusengero rw’i Babiloni, maze bihabwa Sheshibazari, rino rikaba ari izina ry’uwo yagize buramatari. <span id="chapter5_verse15"></span><strong><sup>15 </sup></strong>Hanyuma amubwira ati: “Tora ibi vyombo. Genda ubishire mu rusengero ruri i Yeruzalemu, kandi inzu y’Imana isubire kwubakwa mu kibanza cayo.” <span id="chapter5_verse16"></span><strong><sup>16 </sup></strong>Igihe uwo Sheshibazari yaza, yarashinze imishinge y’inzu y’Imana yari i Yeruzalemu; kuva ico gihe gushika ubu, iriko isubira kwubakwa, mugabo ntirarangira.’</p>
<p id="p34" data-pid="34" class="p34 sb"><span id="chapter5_verse17"></span><strong><sup>17 </sup></strong>“Nuko rero, nimba umwami abona ko ari vyiza, nihagirwe itohoza mu nzu y’amatunga y’umwami iri ng’aho i Babiloni, barabe ko vyoba ari ivy’ukuri yuko hari itegeko ryatanzwe na Kuro umwami ryo gusubira kwubaka iyo nzu y’Imana i Yeruzalemu; maze ingingo y’umwami ijanye n’ico kintu ayiturungikire.”</p>
<div class="groupFootnote"><aside epub:type="footnote"><div epub:type="footnote" id="footnote8"><p id="p75" data-pid="75"><a href="1001060416-split5.xhtml#footnotesource8">^ <span class="footnoteref">Ezr. 5:8</span></a> Ni ukuvuga, amabuye aremereye cane ku buryo ata woshobora kuyatwara.</p></div></aside>
</div>
</body>
</html>
