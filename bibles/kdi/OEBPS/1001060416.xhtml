<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezira 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezira</a>  <a href="biblechapternav15.xhtml">1</a> : <a href="bibleversenav15_1.xhtml">1 - 11</a></p>
<header>
<h1 id="p1" data-pid="1"><span id="page733" class="pageNum" data-no="733" data-before-text="733"></span><strong>Ezira</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Mu mwaka wa mbere wa Kuro umwami w’Ubuperesi, kugira ngo ijambo rya Yehova ryavuye mu kanwa ka Yeremiya riranguke, Yehova akabura impwemu ya Kuro umwami w’Ubuperesi ku buryo ategeka ko haterwa akamo mu karere atwara kose, bigashirwa no mu nyandiko, ngo:</p>
<p id="p3" data-pid="3" class="p3 sb"><span id="chapter1_verse2"></span><strong><sup>2 </sup></strong>“Ibi ni vyo Kuro umwami w’Ubuperesi avuze: ‘Yehova Imana y’amajuru yarampaye ubwami bwose bwo mw’isi, kandi ubwiwe yanshinze igikorwa co kumwubakira inzu i Yeruzalemu muri Yuda. <span id="chapter1_verse3"></span><strong><sup>3 </sup></strong>Umuntu wese muri mwebwe wo mu bantu biwe bose, Imana yiwe ibane na we. Naduge rero i Yeruzalemu muri Yuda, asubire kwubaka inzu ya Yehova Imana ya Isirayeli, ni we Mana y’ukuri, inzu yari i Yeruzalemu. <span id="chapter1_verse4"></span><strong><sup>4 </sup></strong>Nayo umuntu wese asigaye, ahantu hose abaye ari kavamahanga, abantu b’aho aba bamufashishe ifeza n’inzahabu n’ibintu n’ibitungwa hamwe n’ishikanwa ritangwa ku bushake, bigenewe inzu y’Imana y’ukuri yari i Yeruzalemu.’”</p>
<p id="p4" data-pid="4" class="p4 sb"><span id="chapter1_verse5"></span><strong><sup>5 </sup></strong>Maze abakuru ba ba se ba Yuda n’aba Benyamini n’abaherezi n’Abalewi barahaguruka, egome, umuntu wese Imana y’ukuri yakabuye impwemu yiwe, kugira ngo baduge gusubira kwubaka inzu ya Yehova yari i Yeruzalemu. <span id="chapter1_verse6"></span><strong><sup>6 </sup></strong>Nayo abari irya n’ino yabo bose, bakomeza amaboko yabo mu kubaronsa ibikoresho vy’ifeza, inzahabu, ibintu n’ibitungwa be n’ibintu vyizavyiza, turetse ibintu vyose vyatanzwe ku bushake.</p>
<p id="p5" data-pid="5" class="p5 sb"><span id="chapter1_verse7"></span><strong><sup>7 </sup></strong>Vyongeye, Umwami Kuro ubwiwe asohora ibikoresho vyo mu nzu ya Yehova, ivyo Nebukadinezari yari yarakuye i Yeruzalemu akabishira mu nzu y’imana yiwe. <span id="chapter1_verse8"></span><strong><sup>8 </sup></strong>Nuko Kuro umwami w’Ubuperesi arabisohora bihagarikiwe na Mitiredati umunyabigega, abiharurira Sheshibazari umukuru wa Yuda.</p>
<p id="p6" data-pid="6" class="p6 sb"><span id="chapter1_verse9"></span><strong><sup>9 </sup></strong>Iki rero ni co gitigiri cavyo: ivyombo mirongo itatu vy’inzahabu bimeze nk’ibisimbo, ivyombo igihumbi vy’ifeza bimeze nk’ibisimbo, n’ibindi vyombo mirongo ibiri n’icenda vy’ibisubirizi, <span id="chapter1_verse10"></span><strong><sup>10 </sup></strong>amabakure matomato mirongo itatu y’inzahabu, amabakure matomato yo hampande amajana ane na cumi y’ifeza, n’ibindi bikoresho igihumbi. <span id="chapter1_verse11"></span><strong><sup>11 </sup></strong>Ibikoresho vyose vy’inzahabu n’ivy’ifeza vyari ibihumbi bitanu n’amajana ane. Vyose Sheshibazari arabidugana, igihe abari barajanywe ari inyagano baduganwa i Yeruzalemu bakuwe i Babiloni.</p>
</body>
</html>
