<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Nehemiya 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Nehemiya</a>  <a href="biblechapternav16.xhtml">13</a> : <a href="bibleversenav16_13.xhtml">1 - 31</a></p>
<p id="p119" data-pid="119" class="p119 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>Kuri uwo musi, basomera abantu mu gitabu ca Musa; nuko basanga handitswemwo yuko Umwamoni n’Umunyamowabu badakwiye kwinjira mw’ishengero ry’Imana y’ukuri gushika igihe kitagira urugero, <span id="chapter13_verse2"></span><strong><sup>2 </sup></strong>kuko batari barasanganije bene Isirayeli umukate n’amazi, mugabo <span id="page771" class="pageNum" data-no="771" data-before-text="771"></span>bagahera Balamu ngo ahamagarire akabi kuri bo. Ariko Imana yacu uwo muvumo iwuhindura umuhezagiro. <span id="chapter13_verse3"></span><strong><sup>3 </sup></strong>Nuko bakimara kwumva iryo tegeko, batangura gutandukanya uruvange rw’abantu rwose na Isirayeli.</p>
<p id="p120" data-pid="120" class="p120 sb"><span id="chapter13_verse4"></span><strong><sup>4 </sup></strong>Ariko imbere y’ivyo, Eliyashibu umuherezi ajejwe icumba c’uburiro c’inzu y’Imana yacu yari incuti ya Tobiya; <span id="chapter13_verse5"></span><strong><sup>5 </sup></strong>atangura kwitegurira icumba c’uburiro kinini, ahahora hashirwa ubudasiba ishikanwa ry’intete n’imibavu ya olibani, n’ibikoresho, n’ic’icumi c’intete n’umuvinyu mushasha n’amavuta, ico c’icumi kikaba ari ico Abalewi n’abaririmvyi n’abarinzi b’amarembo bafitiye uburenganzira, hagashirwa n’intererano igenewe abaherezi.</p>
<p id="p121" data-pid="121" class="p121 sb"><span id="chapter13_verse6"></span><strong><sup>6 </sup></strong>Muri ico gihe cose, sinari i Yeruzalemu, kuko mu mwaka ugira mirongo itatu na kabiri wa Aritazeruzi umwami wa Babiloni nari nagiye ku mwami, maze haciye igihe ngasaba umwami ngo andekure ngende. <span id="chapter13_verse7"></span><strong><sup>7 </sup></strong>Nuko nza i Yeruzalemu maze mbona ikibi Eliyashibu yari yarakoze ku neza ya Tobiya mu kumutegurira icumba mu kigo c’inzu y’Imana y’ukuri. <span id="chapter13_verse8"></span><strong><sup>8 </sup></strong>Ivyo mbibona nabi cane. Nterera rero hanze y’icumba c’uburiro ibikoresho vyose vy’inzu ya Tobiya. <span id="chapter13_verse9"></span><strong><sup>9 </sup></strong>Inyuma y’ivyo, ntanga itegeko maze bahumanura ivyumba vy’uburiro; ntangura gusubizayo ibikoresho vy’inzu y’Imana y’ukuri, hamwe n’ishikanwa ry’intete be n’imibavu ya olibani.</p>
<p id="p122" data-pid="122" class="p122 sb"><span id="chapter13_verse10"></span><strong><sup>10 </sup></strong>Nuko menya yuko Abalewi batari barahawe imigabane yabo, ku buryo Abalewi n’abaririmvyi bakora igikorwa bari barataye bakomoka, umwe wese akigira kw’itongo ryiwe. <span id="chapter13_verse11"></span><strong><sup>11 </sup></strong>Maze ntangura gutatira ivyegera vy’abatware nti: “Kubera iki inzu y’Imana y’ukuri yafashwe minenegwe?” Ndabakoraniriza hamwe rero hanyuma ndabashira mu bibanza vyabo. <span id="chapter13_verse12"></span><strong><sup>12 </sup></strong>Nuko Yuda yose izana mu bubiko ic’icumi c’intete n’ic’umuvinyu mushasha n’ic’amavuta. <span id="chapter13_verse13"></span><strong><sup>13 </sup></strong>Maze nzeza ubwo bubiko Shelemiya umuherezi na Zadoki umwimuzi na Pedaya wo mu Balewi; bano bagaba Hanane mwene Zakuri, Zakuri mwene Mataniya, kuko babonwa ko ari abizigirwa; ni bo bari bajejwe kugabanganiriza ibintu bene wabo.</p>
<p id="p123" data-pid="123" class="p123 sb"><span id="chapter13_verse14"></span><strong><sup>14 </sup></strong>Uze unyibuke kuri ivyo, ewe Mana yanje, ntuze uhanagure ibikorwa vyanje vy’ubuntu bwuzuye urukundo nakoze ku bijanye n’inzu y’Imana yanje be n’ukuyirinda.</p>
<p id="p124" data-pid="124" class="p124 sb"><span id="chapter13_verse15"></span><strong><sup>15 </sup></strong>Muri iyo misi mbona muri Yuda abantu bariko baganisha amaguru mu nganiro z’umuvinyu kw’isabato, bazana ibirundo vy’intete bongera babiremeka indogobwa, bakaziremeka n’umuvinyu n’inzabibu n’insukoni n’imizigo y’ubwoko bwose, bakavyinjiza i Yeruzalemu ku musi w’isabato; nuko ntangura kubagiriza ku musi bariko bagurisha ibiribwa. <span id="chapter13_verse16"></span><strong><sup>16 </sup></strong>Abanyatiro baba mu gisagara, bakaba barazana amafi n’ubwoko bwose bw’ibidandazwa bakabigurisha kw’isabato kuri bene Yuda n’i Yeruzalemu. <span id="chapter13_verse17"></span><strong><sup>17 </sup></strong>Nuko ntangura gutatira abanyacubahiro ba Yuda, ndababwira nti: “Ico kintu <span id="page772" class="pageNum" data-no="772" data-before-text="772"></span>kibi muriko murakora ni igiki, mugahumanya mbere n’umusi w’isabato? <span id="chapter13_verse18"></span><strong><sup>18 </sup></strong>Mbega ukwo si ko ba sogokuruza banyu bakoze, bigatuma Imana yacu iduteza ibi vyago vyose, ikabiteza n’iki gisagara? Yamara muriko mwongereza ishavu rirurumbira Isirayeli mu guhumanya isabato.”</p>
<p id="p125" data-pid="125" class="p125 sb"><span id="chapter13_verse19"></span><strong><sup>19 </sup></strong>Mu marembo ya Yeruzalemu hakimara kwijima imbere y’uko isabato ishika, nca ntanga itegeko maze batangura kwugara imiryango. Mvuga kandi yuko badakwiye kuyugurura gushika isabato imaze kurangira; nshira bamwe mu basuku banje ku marembo kugira ngo ntihagire umuzigo winjira ku musi w’isabato. <span id="chapter13_verse20"></span><strong><sup>20 </sup></strong>Abacuruza n’abagurisha ibidandazwa vy’ubwoko bwose barara rero hanze ya Yeruzalemu incuro imwe n’iyigira kabiri. <span id="chapter13_verse21"></span><strong><sup>21 </sup></strong>Maze ntangura gushinga intahe ndabagiriza, ndababwira nti: “Kubera iki murara imbere y’uruhome? Nimwasubira nzobashorerako amaboko.” Kuva ico gihe ntibongeye kuza kw’isabato.</p>
<p id="p126" data-pid="126" class="p126 sb"><span id="chapter13_verse22"></span><strong><sup>22 </sup></strong>Hanyuma mbwira Abalewi yuko bakwiye kwama bityorora, bakaza gucungera amarembo kugira beze umusi w’isabato. Ivyo na vyo nyene uze uvyibuke ku neza yanje, ewe Mana yanje, kandi uze unyumvire akagongwe nk’uko ubuntu bwuzuye urukundo bwawe bwinshi buri.</p>
<p id="p127" data-pid="127" class="p127 sb"><span id="chapter13_verse23"></span><strong><sup>23 </sup></strong>Vyongeye, muri iyo misi mbona Abayuda bari barabiriye abagore b’Abanyashidodikazi n’ab’Abamonikazi n’ab’Abanyamowabukazi. <span id="chapter13_verse24"></span><strong><sup>24 </sup></strong>Nayo abahungu babo, igice kimwe cavuga ikinyashidodi; nta numwe muri bo yari azi kuvuga ikiyuda, mugabo bavuga ururimi rw’ibisata vy’abantu bitandukanye. <span id="chapter13_verse25"></span><strong><sup>25 </sup></strong>Nuko ndabatatira nongera mpamagarira akabi kuri bo; nkubita abagabo bamwe muri bo, ndabashikura imishatsi maze ndabarahiza Imana nti: “Ntimugahe abakobwa banyu abahungu babo, kandi ntihakagire n’umwe mu bakobwa babo musabira abahungu banyu canke ngo mubisabire mwebwe ubwanyu. <span id="chapter13_verse26"></span><strong><sup>26 </sup></strong>Mbega abo si bo bacumuje Salomo umwami wa Isirayeli? Mu mahanga menshi nta mwami ameze nka we yariho; kandi yarakundwa n’Imana yiwe, ku buryo Imana imugira umwami wa Isirayeli yose. Na we nyene abagore b’abanyamahangakazi baramucumuje. <span id="chapter13_verse27"></span><strong><sup>27 </sup></strong>Mbega si akamaramaza kubona mukora ico kibi gikomeye cose mugahemukira Imana yacu mu kwabira abagore b’abanyamahangakazi?”</p>
<p id="p128" data-pid="128" class="p128 sb"><span id="chapter13_verse28"></span><strong><sup>28 </sup></strong>Kandi umwe muri bene Yoyada, Yoyada mwene Eliyashibu umuherezi mukuru, yari umukwe wa Sanibalati Umuhoroni. Nuko ndamwirukana, amva iruhande.</p>
<p id="p129" data-pid="129" class="p129 sb"><span id="chapter13_verse29"></span><strong><sup>29 </sup></strong>Uze ubibuke, ewe Mana yanje, kubera bahumanije ubuherezi n’isezerano ry’ubuherezi n’Abalewi.</p>
<p id="p130" data-pid="130" class="p130 sb"><span id="chapter13_verse30"></span><strong><sup>30 </sup></strong>Nuko ndabatyorora mbakuramwo ikintu cose c’ikinyamahanga maze nshinga ibikorwa abaherezi n’Abalewi, umwe wese mu gikorwa ciwe, <span id="chapter13_verse31"></span><strong><sup>31 </sup></strong>mbere ntunganya ibijanye n’ukuzana inkwi ku bihe vyashinzwe be n’ibijanye n’ivyamwa vya mbere vyeze.</p>
<p id="p131" data-pid="131" class="p131 sb">Uze unyibuke, ewe Mana yanje, ungirire iciza.</p>
<div class="groupFootnote"></div>
</body>
</html>
