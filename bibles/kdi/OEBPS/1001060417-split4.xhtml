<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Nehemiya 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Nehemiya</a>  <a href="biblechapternav16.xhtml">4</a> : <a href="bibleversenav16_4.xhtml">1 - 23</a></p>
<p id="p35" data-pid="35" class="p35 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Sanibalati akimara kwumva yuko twariko dusubira kwubaka uruhome, aca arashavura kandi arababara cane, aguma atwengera mw’ijigo Abayuda. <span id="chapter4_verse2"></span><strong><sup>2 </sup></strong>Maze atangura kuvugira imbere ya bene wabo n’inteko za gisirikare za Samariya, egome, atangura kuvuga ati: “Aba Bayuda ba goyigoyi bariko bakora iki? Mbega bazovyishoboza? Bazoshikana ibimazi? Bazorangiza ku musi umwe? Bazonagura ayo mabuye bayakuye mu birundo vy’ibicafu vyuzuye umukungugu kandi yarahiye?”</p>
<p id="p36" data-pid="36" class="p36 sb"><span id="chapter4_verse3"></span><strong><sup>3 </sup></strong>Kandi Tobiya Umwamoni yari iruhande yiwe, maze atangura kuvuga ati: “Mbere ivyo bariko barubaka, hamwe imbwebwe yovyurirako, yoca isenyurira hasi uruhome rwabo rw’amabuye.”</p>
<p id="p37" data-pid="37" class="p37 sb"><span id="chapter4_verse4"></span><strong><sup>4 </sup></strong>Niwumve, ewe Mana yacu, kuko twabaye agakengerwe; nusubize iceyi cabo ku mutwe wabo, kandi utume basahurwa bajanwe mu gihugu c’ubunyagano. <span id="chapter4_verse5"></span><strong><sup>5 </sup></strong>Ntupfuke ikosa ryabo n’igicumuro cabo ngo bive imbere yawe. Ntibihanagurwe, kuko bababaje abubatsi.</p>
<p id="p38" data-pid="38" class="p38 sb"><span id="chapter4_verse6"></span><strong><sup>6 </sup></strong>Nuko tuguma twubaka urwo ruhome, maze uruhome rwose rurafatanywa gushika ku ca kabiri c’amahagarara yarwo, kandi abantu babandanya kugira umutima wo gukora.</p>
<p id="p39" data-pid="39" class="p39 sb"><span id="chapter4_verse7"></span><strong><sup>7 </sup></strong>Sanibalati na Tobiya n’Abarabu n’Abamoni n’Abashidodi bakimara kwumva yuko ivy’ugusanasana impome za Yeruzalemu vyari vyateye imbere, kuko ibihengeri vyari vyatanguye kuzibirwa, baca barashavura cane. <span id="chapter4_verse8"></span><strong><sup>8 </sup></strong>Maze bose batangura kuja umugambi mubi wo kuza gutera Yeruzalemu no kuntera uruhagarara. <span id="chapter4_verse9"></span><strong><sup>9 </sup></strong>Mugabo dusenga Imana yacu hanyuma kubera abo bansi, dushiraho abarinzi bo kubarwanya ku murango no mw’ijoro.</p>
<p id="p40" data-pid="40" class="p40 sb"><span id="chapter4_verse10"></span><strong><sup>10 </sup></strong>Yuda itangura kuvuga iti: “Inkomezi z’uwutwara imizigo zatsitaye, kandi hariho ibicafu vyinshi; natwe ubwacu ntidushoboye kwubaka uruhome.”</p>
<p id="p41" data-pid="41" class="p41 sb"><span id="chapter4_verse11"></span><strong><sup>11 </sup></strong>Vyongeye, abarwanizi bacu baguma bavuga bati: “Ntibazogira ico bamenya kandi ntibazogira ico babona gushika tubashitsemwo; tuzobica ata kabuza maze duhagarike ico gikorwa.”</p>
<p id="p42" data-pid="42" class="p42 sb"><span id="chapter4_verse12"></span><strong><sup>12 </sup></strong>Nuko igihe cose Abayuda baba hafi yabo baje, baca batubwira incuro cumi bati: “Bazoduga bavuye ahantu hose muzozanana muje kuri twebwe.”</p>
<p id="p43" data-pid="43" class="p43 sb"><span id="chapter4_verse13"></span><strong><sup>13 </sup></strong>Nshira rero abagabo mu bice vyo hasi cane vy’aho hantu inyuma y’uruhome, mu bibanza vyo hanze, kandi nshiraho abantu nkurikije imiryango yabo, bafise inkota zabo n’amacumu yabo n’imiheto yabo. <span id="chapter4_verse14"></span><strong><sup>14 </sup></strong>Mbonye ubwoba bwabo, nca ndahaguruka, mbwira abanyacubahiro n’ivyegera vy’abatware n’abantu basigaye nti: “Ntimutinye kubera bo. Mwibuke Yehova Umwe ahambaye kandi ateye ubwoba; murwanire bene wanyu, abahungu banyu n’abakobwa banyu, abagore banyu n’imihana yanyu.”</p>
<p id="p44" data-pid="44" class="p44 sb"><span id="chapter4_verse15"></span><strong><sup>15 </sup></strong>Abansi bacu bakimara kwumva yuko twari twabimenye, <span id="page755" class="pageNum" data-no="755" data-before-text="755"></span>ku buryo Imana y’ukuri yari yishe inama yabo kandi twese tukaba twari twasubiye ku ruhome, umwe wese ku gikorwa ciwe, <span id="chapter4_verse16"></span><strong><sup>16 </sup></strong>egome, kuva uwo musi haba ibi: ica kabiri c’imisore yanje caba kiri ku gikorwa, ica kabiri cayo na co kikaba gifashe amacumu n’inkinzo n’imiheto n’amakoti y’ivyuma; abaganwa na bo baba bari inyuma y’inzu yose ya Yuda. <span id="chapter4_verse17"></span><strong><sup>17 </sup></strong>Nayo abubatsi bari ku ruhome n’abatwara imizigo iremereye, umwe wese yaba ari ku gikorwa, agakoresha ukuboko kumwe ukundi na kwo gufashe ikirwanisho batera. <span id="chapter4_verse18"></span><strong><sup>18 </sup></strong>Kandi abubatsi baba bakenyeye umwe wese inkota yiwe mu mafyinga, mu gihe baba bariko barubaka; uwo kuvuza inzamba yaba ari iruhande yanje.</p>
<p id="p45" data-pid="45" class="p45 sb"><span id="chapter4_verse19"></span><strong><sup>19 </sup></strong>Nuko mbwira abanyacubahiro n’ivyegera vy’abatware n’abantu basigaye nti: “Igikorwa ni kinini kandi kigera kure, natwe turasabagiye ku ruhome, turi kure na kure. <span id="chapter4_verse20"></span><strong><sup>20 </sup></strong>Aho muzokwumva ijwi ry’inzamba, hazobe ari ho mukoranira, aho turi. Imana yacu ubwayo izoturwanira.”</p>
<p id="p46" data-pid="46" class="p46 sb"><span id="chapter4_verse21"></span><strong><sup>21 </sup></strong>Mu gihe twaba turi ku gikorwa, ikindi ca kabiri cabo na co caba gifashe amacumu, kuva umutwenzi utambitse gushika inyenyeri ziserutse. <span id="chapter4_verse22"></span><strong><sup>22 </sup></strong>Vyongeye, ico gihe mbwira abantu nti: “Umwe wese mu bagabo arare hagati muri Yeruzalemu ari kumwe n’umusuku wiwe; bazotubera abarinzi mw’ijoro, batubere abakozi ku murango.” <span id="chapter4_verse23"></span><strong><sup>23 </sup></strong>Nayo jewe na bene wacu n’abasuku banje n’abagabo b’abarinzi bari inyuma yanje, ntitwambura impuzu zacu; umwe wese yaba afise mu kuboko kwiwe kw’ukuryo ikirwanisho ciwe batera.</p>
</body>
</html>
