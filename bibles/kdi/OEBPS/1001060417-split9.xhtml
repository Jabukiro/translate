<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Nehemiya 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Nehemiya</a>  <a href="biblechapternav16.xhtml">9</a> : <a href="bibleversenav16_9.xhtml">1 - 38</a></p>
<p id="p77" data-pid="77" class="p77 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Ku musi ugira mirongo ibiri na kane w’ukwo kwezi, bene Isirayeli bakoranira hamwe bisonzesheje kandi bambaye amagunira<span id="footnotesource12"></span><a epub:type="noteref" href="#footnote12">*</a>, bishizeko n’ivu. <span id="chapter9_verse2"></span><strong><sup>2 </sup></strong>Nuko uruvyaro rwa Isirayeli rwitandukanya n’abanyamahanga bose, rurahaguruka maze rwatura ibicumuro vyarwo n’amakosa ya ba se. <span id="chapter9_verse3"></span><strong><sup>3 </sup></strong>Hanyuma bahagarara mu kibanza cabo, bamara ica kane c’umusi basoma n’ijwi ryumvikana mu gitabu c’itegeko rya Yehova Imana yabo; bamara n’ica kane c’umusi batura ivyaha vyabo bongera bunamira Yehova Imana yabo.</p>
<p id="p78" data-pid="78" class="p78 sb"><span id="chapter9_verse4"></span><strong><sup>4 </sup></strong>Nuko Yeshuwa na Bani na Kadumiyeli na Shebaniya na Buni na Sherebiya na Bani na Kenani bahagarara ku mukiruruko w’Abalewi, maze basemerera n’ijwi rirenga babwira Yehova Imana yabo. <span id="chapter9_verse5"></span><strong><sup>5 </sup></strong>Hanyuma Abalewi Yeshuwa na Kadumiyeli na Bani na Hashabuneya na Sherebiya na Hodiya na Shebaniya na Petahiya bavuga bati: “Haguruke muhezagire Yehova Imana yanyu kuva igihe kitagira urugero gushika igihe kitagira urugero. Nibahezagire izina ryawe rininahaye, irishizwe hejuru y’umuhezagiro wose n’ishemezo ryose.</p>
<p id="p79" data-pid="79" class="p79 sb"><span id="chapter9_verse6"></span><strong><sup>6 </sup></strong>“Ni wewe Yehova wenyene; ni wewe wakoze amajuru, egome, ijuru ry’amajuru, n’ingabo zayo zose, isi n’ibiri kuri yo vyose, ibiyaga n’ibiri muri vyo vyose; vyose ubizigamira ubuzima; kandi ingabo zo mu majuru zirakwunamira. <span id="chapter9_verse7"></span><strong><sup>7 </sup></strong>Uri Yehova Imana y’ukuri yatoye Aburamu ikamukura i Uri h’Abakaludaya maze izina ryiwe ikarigira Aburahamu. <span id="chapter9_verse8"></span><strong><sup>8 </sup></strong>Wasanze umutima wiwe ari uwizigirwa imbere yawe; nuko ugirana isezerano na we ryo kumuha igihugu c’Abanyakanani n’Abaheti n’Abamori n’Abaperizi n’Abayebusi n’Abagirugashi, ryo kugiha uruvyaro rwiwe; kandi warashikije amajambo yawe, kuko ugororotse.</p>
<p id="p80" data-pid="80" class="p80 sb"><span id="chapter9_verse9"></span><strong><sup>9 </sup></strong>“Warabonye rero amarushwa ya ba sogokuruza bacu <span id="page763" class="pageNum" data-no="763" data-before-text="763"></span>mu Misiri, wumva n’amaborogo yabo ku kiyaga Gitukura. <span id="chapter9_verse10"></span><strong><sup>10 </sup></strong>Maze utanga ibimenyetso n’ibitangaro kuri Farawo n’abasuku biwe bose n’abantu bose bo mu gihugu ciwe, kuko wari uzi ko bitaye imbere mu kubarwanya; maze wihesha izina nk’uko biri uyu musi. <span id="chapter9_verse11"></span><strong><sup>11 </sup></strong>Kandi wasatuye ikiyaga imbere yabo, ku buryo bajabuka baciye hagati mu kiyaga kw’isi yumutse; maze abariko barabakurikira ubaraririza ibwina nk’ibuye mu mazi akomeye. <span id="chapter9_verse12"></span><strong><sup>12 </sup></strong>Ku murango wabayoboje inkingi y’igicu, mw’ijoro na ho ubayoboza inkingi y’umuriro, kugira ngo ubaboneshereze inzira bakwiye kujana. <span id="chapter9_verse13"></span><strong><sup>13 </sup></strong>Wamanutse ku musozi Sinayi, uvugana na bo uri mw’ijuru, uraheza ubaha ingingo z’ubutungane zigororotse n’amategeko y’ukuri, ingingo nyobozi nziza n’amabwirizwa meza. <span id="chapter9_verse14"></span><strong><sup>14 </sup></strong>Wabamenyesheje isabato yawe nyeranda wongera ubategeka amabwirizwa n’ingingo nyobozi n’itegeko biciye kuri Musa umusavyi wawe. <span id="chapter9_verse15"></span><strong><sup>15 </sup></strong>Wabahaye umukate uvuye mw’ijuru wo kubamara inzara, ubakurira n’amazi mu rutare yo kubamara inyota; hanyuma ubabwira kwinjira bakigarurira igihugu wari waradugije ukuboko ukarahira yuko uzokibaha.</p>
<p id="p81" data-pid="81" class="p81 sb"><span id="chapter9_verse16"></span><strong><sup>16 </sup></strong>“Ariko bo, egome, ba sogokuruza bacu, baritaye imbere maze bakomantaza izosi, ntibumviriza amabwirizwa yawe. <span id="chapter9_verse17"></span><strong><sup>17 </sup></strong>Maze banka kwumviriza, ntibibuka ibikorwa vy’agatangaza vyawe wabakoreye, mugabo bakomantaza izosi, bashiraho umukuru kugira basubire mu bushumba bwabo mu Misiri. Mugabo wewe uri Imana ikunda kubabarira, y’inyempuhwe kandi y’inyembabazi, iteba gushavura kandi igwije ubuntu bwuzuye urukundo, ntiwabahevye. <span id="chapter9_verse18"></span><strong><sup>18 </sup></strong>Egome, igihe bihingurira igishushanyo c’inyana mu cuma gishongeshejwe maze bagatangura kuvuga bati: ‘Iyi ni yo Mana yawe yakuduganye igukuye mu Misiri,’ bakabandanya gukora ibikorwa bikomeye vy’akagaye, <span id="chapter9_verse19"></span><strong><sup>19 </sup></strong>wewe, mu mbabazi zawe nyinshi, ntiwabahebeye mu gahinga. Ya nkingi y’igicu ntiyavuye hejuru yabo ku murango kugira ngo ibayobore mu nzira, canke ya nkingi y’umuriro mw’ijoro kugira ngo ibaboneshereze inzira bakwiye kujana. <span id="chapter9_verse20"></span><strong><sup>20 </sup></strong>Waratanze impwemu yawe nziza kugira ngo ubagire abigengesera; ntiwimye manu<span id="footnotesource13"></span><a epub:type="noteref" href="#footnote13">*</a> yawe akanwa kabo, kandi wabahaye amazi yo kubamara inyota. <span id="chapter9_verse21"></span><strong><sup>21 </sup></strong>Wamaze imyaka mirongo ine ubaronsa ibifungurwa mu gahinga. Nta co babuze. Impuzu zabo ntizashize, kandi ibirenge vyabo ntivyavyimvye.</p>
<p id="p82" data-pid="82" class="p82 sb"><span id="chapter9_verse22"></span><strong><sup>22 </sup></strong>“Wabahaye ubwami n’ibisata vy’abantu, ubigabanganya igipande ku kindi; ku buryo bigarurira igihugu ca Sihoni, egome, igihugu c’umwami wa Heshiboni, n’igihugu ca Ogi umwami wa Bashani. <span id="chapter9_verse23"></span><strong><sup>23 </sup></strong>Abana babo wabagwije nk’inyenyeri zo mu majuru. Maze ubazana mu gihugu wari warasezeraniye ba sekuruza babo yuko bocinjiyemwo <span id="page764" class="pageNum" data-no="764" data-before-text="764"></span>kugira bacigarurire. <span id="chapter9_verse24"></span><strong><sup>24 </sup></strong>Abahungu babo barinjiye rero bigarurira ico gihugu, maze utangura kumara igabo imbere yabo ababa muri ico gihugu, Abanyakanani, no kubatanga mu kuboko kwabo, egome, abami babo n’ibisata vy’abantu vy’ico gihugu, kugira ngo babagire uko bagomba. <span id="chapter9_verse25"></span><strong><sup>25 </sup></strong>Barigaruriye rero ibisagara vyabo bikingijwe ibihome n’ubutaka bunuze bongera bigarurira amazu yuzuye ibintu vyizavyiza vyose, amatangi yimbwe, imirima y’imizabibu n’imirima y’imyelayo n’ibiti bitanga ibifungurwa, ku bwinshi, maze bararya, barahaga, baradoha, baranezerwa rwose mu kumera neza kwawe.</p>
<p id="p83" data-pid="83" class="p83 sb"><span id="chapter9_verse26"></span><strong><sup>26 </sup></strong>“Ariko baragambaraye, barakugarariza, baguma bashiburira itegeko ryawe inyuma yabo, kandi bica abahanuzi bawe bashinze intahe babagiriza kugira babagarukane kuri wewe; babandanya gukora ibikorwa vy’akagaye gakomeye. <span id="chapter9_verse27"></span><strong><sup>27 </sup></strong>Ivyo vyatumye ubatanga mu kuboko kw’abarwanizi babo, na bo baguma babateza amarushwa; mugabo mu gihe baba bari mu marushwa barakuririra, nawe ukumva uri mu majuru; maze nk’uko imbabazi zawe nyinshi ziri warabaha abo kubakiza, na bo bakabakiza bakabakura mu kuboko kw’abarwanizi babo.</p>
<p id="p84" data-pid="84" class="p84 sb"><span id="chapter9_verse28"></span><strong><sup>28 </sup></strong>“Mugabo bakimara kuronka akaruhuko, baca bongera gukora ibibi imbere yawe, nawe ukabatanga mu kuboko kw’abansi babo, bakabahonyangira hasi. Baragaruka rero bakagutabaza, nawe ukumva uri mu majuru maze ukabarokora nk’uko imbabazi zawe nyinshi ziri, incuro n’izindi. <span id="chapter9_verse29"></span><strong><sup>29 </sup></strong>Naho washinga intahe ubagiriza kugira ubagarukane kw’itegeko ryawe, baritaye imbere, ntibumviriza amabwirizwa yawe; baracumuye ku ngingo z’ubutungane zawe, izo ngingo iyo umuntu azishikije akaba abaho koko bivuye kuri zo. Bagumye bakutsa urutugu n’akagagazo, bakomantaza izosi, ntibumviriza. <span id="chapter9_verse30"></span><strong><sup>30 </sup></strong>Mugabo warabihanganiye imyaka myinshi, uguma ushinga intahe ubagiriza ukoresheje impwemu yawe, biciye ku bahanuzi bawe, mugabo ntibateze ugutwi. Amaherezo warabatanze mu kuboko kw’ibisata vy’abantu vy’ibihugu. <span id="chapter9_verse31"></span><strong><sup>31 </sup></strong>Mu mbabazi zawe nyinshi ntiwabatikije canke ngo ubahebe; kuko uri Imana y’inyempuhwe kandi y’inyembabazi.</p>
<p id="p85" data-pid="85" class="p85 sb"><span id="chapter9_verse32"></span><strong><sup>32 </sup></strong>“None rero, ewe Mana yacu, Mana ihambaye, y’inyabushobozi kandi iteye ubwoba, igumya isezerano n’ubuntu bwuzuye urukundo, amagume yose yadushikiye twe n’abami bacu n’abaganwa bacu n’abaherezi bacu n’abahanuzi bacu na ba sogokuruza bacu n’abantu bawe bose kuva mu misi y’abami ba Ashuri gushika n’uyu musi, ntaboneke nk’akantu gatoyi imbere yawe. <span id="chapter9_verse33"></span><strong><sup>33 </sup></strong>Wewe uragororotse mu vyadushikiye vyose, kuko wakoranye ubwizigirwa, mugabo twebwe ni twe twakoze ivy’ububisha. <span id="chapter9_verse34"></span><strong><sup>34 </sup></strong>Nayo abami bacu, abaganwa bacu, abaherezi bacu na ba sogokuruza bacu, ntibashikije itegeko <span id="page765" class="pageNum" data-no="765" data-before-text="765"></span>canke ngo bumvirize amabwirizwa yawe kibure ibishingantahe vyawe wakoresheje mu gushinga intahe ubagiriza. <span id="chapter9_verse35"></span><strong><sup>35 </sup></strong>Na bo, mu gihe c’ubwami bwabo no mu bintu vyiza vyawe vyinshi wabahaye no mu gihugu cagutse kandi kinuze wabaronkeje, ntibagukoreye kandi ntibahindukiye ngo bave mu ngeso zabo mbi. <span id="chapter9_verse36"></span><strong><sup>36 </sup></strong>Ehe! Uwu musi turi abashumba; nayo igihugu wahaye ba sogokuruza bacu ngo barye umwimbu waco n’ibintu vyiza vyaco, ehe turi abashumba kuri co, <span id="chapter9_verse37"></span><strong><sup>37 </sup></strong>umwimbu waco na wo ukaba uriko ugwira ku bw’abami washize kuri twebwe kubera ibicumuro vyacu; bariko baganza imibiri yacu n’ibitungwa vyacu uko bagomba, kandi turi mu marushwa akomeye.</p>
<p id="p86" data-pid="86" class="p86 sb"><span id="chapter9_verse38"></span><strong><sup>38 </sup></strong>“Kubera ivyo vyose rero, dusezeranye isezerano ntabanduka, irishizwe mu nyandiko kandi rikemezwa n’ikidodo c’abaganwa bacu, Abalewi bacu n’abaherezi bacu.”</p>
<div class="groupFootnote"><aside epub:type="footnote"><div epub:type="footnote" id="footnote12"><p id="p144" data-pid="144"><a href="1001060417-split9.xhtml#footnotesource12">^ <span class="footnoteref">Neh. 9:1</span></a> Raba <a href="1001060600.xhtml#pos2284">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote13"><p id="p145" data-pid="145"><a href="1001060417-split9.xhtml#footnotesource13">^ <span class="footnoteref">Neh. 9:20</span></a> Raba <a href="1001060600.xhtml#pos9546">Inyongera ya 21</a>.</p></div></aside>
</div>
</body>
</html>
