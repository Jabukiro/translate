<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Nehemiya 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Nehemiya</a>  <a href="biblechapternav16.xhtml">1</a> : <a href="bibleversenav16_1.xhtml">1 - 11</a></p>
<header>
<h1 id="p1" data-pid="1"><span id="page749" class="pageNum" data-no="749" data-before-text="749"></span><strong>Nehemiya</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Amajambo ya Nehemiya mwene Hakaliya: Mu kwezi kwa Kisilevu, mu mwaka ugira mirongo ibiri, nari mu kirimba Shushani. <span id="chapter1_verse2"></span><strong><sup>2 </sup></strong>Maze Hanani umwe muri bene wacu arinjira, we n’abandi bagabo bavuye muri Yuda, hanyuma ntangura kubabaza amakuru y’Abayuda, abari baracitse kw’icumu, amasigarira y’abari barajanywe mu bunyagano, n’amakuru ya Yeruzalemu. <span id="chapter1_verse3"></span><strong><sup>3 </sup></strong>Nuko bambwira bati: “Abasigaye, amasigarira y’abari barajanywe mu bunyagano, hariya mu ntara y’ubutware, bamerewe nabi cane kandi bari mu ceyi; uruhome rwa Yeruzalemu rwarasenyutse, amarembo yaho na yo yaraturijwe umuriro.”</p>
<p id="p3" data-pid="3" class="p3 sb"><span id="chapter1_verse4"></span><strong><sup>4 </sup></strong>Ncumva ayo majambo, nca ndicara ntangura kurira, mara imisi ngandaye; nguma nisonzesha nongera nsenga imbere y’Imana y’amajuru. <span id="chapter1_verse5"></span><strong><sup>5 </sup></strong>Maze mvuga nti: “Ewe Yehova Mana y’amajuru, Mana ihambaye kandi iteye ubwoba, igumya isezerano ku bayikunda kandi bakagumya amabwirizwa yayo ikongera ikabagirira ubuntu bwuzuye urukundo, <span id="chapter1_verse6"></span><strong><sup>6 </sup></strong>ndakwinginze, ugutwi kwawe kwumvirize n’amaso yawe yuguruke, kugira ngo wumvirize isengesho ry’umusavyi wawe, iryo ndiko ntura imbere yawe uyu musi, ku murango no mw’ijoro, ku vyerekeye bene Isirayeli abasavyi bawe, natura ibicumuro vya bene Isirayeli twagucumuyeko. Twaracumuye, jewe n’inzu ya dawe. <span id="chapter1_verse7"></span><strong><sup>7 </sup></strong>Vy’ukuri twarakoze nabi imbere yawe <span id="page750" class="pageNum" data-no="750" data-before-text="750"></span>kandi ntitwagumije amabwirizwa n’ingingo nyobozi n’ingingo z’ubutungane<span id="footnotesource1"></span><a epub:type="noteref" href="#footnote1">*</a> wategetse biciye kuri Musa umusavyi wawe.</p>
<p id="p4" data-pid="4" class="p4 sb"><span id="chapter1_verse8"></span><strong><sup>8 </sup></strong>“Ndakwinginze wibuke ijambo wategetse Musa umusavyi wawe uti: ‘Nimwahemuka, nzobasanzaza mu bisata vy’abantu. <span id="chapter1_verse9"></span><strong><sup>9 </sup></strong>Nimwamara kungarukako mukagumya amabwirizwa yanje, mukayashitsa, naho abashwiragiye banyu bazoba bari ku mpera y’amajuru, nzobegeranya ndabakuyeyo, ndabazane ata gukeka ahantu natoye ngo izina ryanje rihabe.’ <span id="chapter1_verse10"></span><strong><sup>10 </sup></strong>Vyongeye, ni abasavyi bawe bakaba n’abantu bawe, abo wacunguje ububasha bwawe buhambaye n’ikiganza cawe gikomeye. <span id="chapter1_verse11"></span><strong><sup>11 </sup></strong>Ewe Yehova, ndakwinginze ugutwi kwawe kwumvirize isengesho ry’umusavyi wawe n’isengesho ry’abasavyi bawe bahimbarwa no gutinya izina ryawe; ndakwinginze uhe umusavyi wawe kuroranirwa uno musi, utume aba uwo kwumvirwa akagongwe imbere y’uyu mugabo.”</p>
<p id="p5" data-pid="5" class="p5 sb">Ico gihe nari uwuhereza ibinyobwa umwami.</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p133" data-pid="133"><a href="1001060417.xhtml#footnotesource1">^ <span class="footnoteref">Neh. 1:7</span></a> Raba <a href="1001060600.xhtml#pos6833">Inyongera ya 21</a>.</p></div></aside>
</div>
</body>
</html>
