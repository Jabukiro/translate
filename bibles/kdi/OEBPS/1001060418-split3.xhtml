<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Esiteri 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Esiteri</a>  <a href="biblechapternav17.xhtml">3</a> : <a href="bibleversenav17_3.xhtml">1 - 15</a></p>
<p id="p16" data-pid="16" class="p16 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Inyuma y’ivyo, Umwami Ahasuwerusi akuza Hamani mwene Hamedata Umwagagi, amushira hejuru yongera ashira intebe yiwe hejuru y’abandi baganwa bose bari kumwe na we. <span id="chapter3_verse2"></span><strong><sup>2 </sup></strong>Abasuku b’umwami bose bari mw’irembo ry’umwami baza barunamira Hamani bagakubita inkoro hasi imbere yiwe, kuko ukwo ari ko umwami yari yategetse ku bimwerekeye. Mugabo Morudekayi we, ntiyunama canke ngo akubite inkoro hasi. <span id="chapter3_verse3"></span><strong><sup>3 </sup></strong>Abasuku b’umwami bari mw’irembo ry’umwami batangura kubwira Morudekayi bati: “Kubera iki uca kubiri n’ibwirizwa ry’umwami?” <span id="chapter3_verse4"></span><strong><sup>4 </sup></strong>Nuko kubera ko baguma bamubwira ku musi ku musi na we ntabumvirize, babibwira rero Hamani kugira barabe nimba ivya Morudekayi vyogumye gutyo; kuko yari yarababwiye ko ari Umuyuda.</p>
<p id="p17" data-pid="17" class="p17 sb"><span id="chapter3_verse5"></span><strong><sup>5 </sup></strong>Hamani aguma abona ko Morudekayi atamwunamira canke ngo akubite inkoro hasi imbere yiwe, maze Hamani yuzura ubushangashirwe. <span id="chapter3_verse6"></span><strong><sup>6 </sup></strong>Mugabo vyari bisuzuguritse mu maso yiwe gushorera amaboko kuri Morudekayi wenyene, kuko bari bamubwiye igisata Morudekayi yamukamwo ico ari co; Hamani atangura rero kurondera ingene yozimanganya Abayuda bose bari mu karere kose Ahasuwerusi atwara, ni ukuvuga igisata Morudekayi yamukamwo.</p>
<p id="p18" data-pid="18" class="p18 sb"><span id="chapter3_verse7"></span><strong><sup>7 </sup></strong>Mu kwezi kwa mbere, ari kwo kwezi kwa Nisani<span id="footnotesource3"></span><a epub:type="noteref" href="#footnote3">*</a>, mu mwaka ugira cumi na kabiri w’Umwami Ahasuwerusi, batera Puri ari bwo Bupfindo, imbere ya Hamani ku musi ku musi, ku kwezi ku kwezi, gushika mu kw’icumi na kabiri, ari kwo kwezi kwa Adari. <span id="chapter3_verse8"></span><strong><sup>8 </sup></strong>Nuko Hamani abwira Umwami Ahasuwerusi ati: “Hariho igisata kimwe gisanzaye kandi kiri ukwaco mu bisata vyo mu ntara z’ubutware zose z’akarere utwara; amategeko yaco aratandukanye n’ay’ikindi gisata cose, kandi amategeko y’umwami ntibayashira mu ngiro, bikaba rero bitabereye ko umwami abareka gutyo. <span id="chapter3_verse9"></span><strong><sup>9 </sup></strong>Nimba vy’ukuri umwami abona ko ari vyiza, nihandikwe itegeko ry’uko barandurwa; nanje nzoha italanto ibihumbi cumi z’ifeza abazokora <span id="page777" class="pageNum" data-no="777" data-before-text="777"></span>igikorwa kugira zizanwe mu kigega c’umwami.”</p>
<p id="p19" data-pid="19" class="p19 sb"><span id="chapter3_verse10"></span><strong><sup>10 </sup></strong>Umwami aca akura impeta y’ikidodo yiwe ku kuboko, ayiha Hamani mwene Hamedata Umwagagi, umwe yanka Abayuda. <span id="chapter3_verse11"></span><strong><sup>11 </sup></strong>Maze umwami abwira Hamani ati: “Uhawe ifeza, be n’abantu, kugira ubikoreshe ico ubona ko ari ciza mu maso yawe.” <span id="chapter3_verse12"></span><strong><sup>12 </sup></strong>Nuko abanyamabanga b’umwami barahamagarwa mu kwezi kwa mbere, ku musi wakwo ugira cumi na gatatu, maze vyandikwa hisunzwe ibintu vyose Hamani ategetse abakuru b’intara b’umwami na ba buramatari baganza intara z’ubutware zitandukanye, n’abaganwa b’ibisata vy’abantu bitandukanye, b’intara y’ubutware imwimwe yose, mu nyandiko yayo, n’igisata kimwekimwe cose mu rurimi rwaco; vyandikwa mw’izina ry’Umwami Ahasuwerusi maze bidomwako ikidodo hakoreshejwe impeta y’ikidodo y’umwami.</p>
<p id="p20" data-pid="20" class="p20 sb"><span id="chapter3_verse13"></span><strong><sup>13 </sup></strong>Nuko biciye ku ntwarabutumwa barungikira ayo makete intara z’ubutware zose z’umwami, kugira ngo bazimanganye, bice, barandure Abayuda bose, umusore n’umutama, abana batoyi n’abagore, ku musi umwe, ku musi ugira cumi na gatatu w’ukwezi kwa cumi na kabiri, ari kwo kwezi kwa Adari, no kugira ngo basahure ibintu vyabo. <span id="chapter3_verse14"></span><strong><sup>14 </sup></strong>Ikopi ya nya rwandiko, iyategerezwa gutangwa bwa tegeko mu ntara z’ubutware zose zitandukanye, ikwiragizwa mu bisata vy’abantu vyose, kugira ngo bitegurire uwo musi. <span id="chapter3_verse15"></span><strong><sup>15 </sup></strong>Izo ntwarabutumwa zirasohoka, zihutishwa n’ijambo ry’umwami, kandi iryo tegeko ritangwa mu kirimba Shushani. Nayo umwami na Hamani, baricara kugira banywe; mugabo igisagara ca Shushani cari mu muvurungano.</p>
<div class="groupFootnote"><aside epub:type="footnote"><div epub:type="footnote" id="footnote3"><p id="p60" data-pid="60"><a href="1001060418-split3.xhtml#footnotesource3">^ <span class="footnoteref">Est. 3:7</span></a> Raba <a href="1001060600.xhtml#pos9921">Inyongera ya 21</a>.</p></div></aside>
</div>
</body>
</html>
