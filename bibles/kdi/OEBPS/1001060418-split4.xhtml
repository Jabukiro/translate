<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Esiteri 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Esiteri</a>  <a href="biblechapternav17.xhtml">4</a> : <a href="bibleversenav17_4.xhtml">1 - 17</a></p>
<p id="p21" data-pid="21" class="p21 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Nuko Morudekayi amenya ibintu vyose vyari vyakozwe; maze Morudekayi atantamura impuzu ziwe, yambara igunira<span id="footnotesource4"></span><a epub:type="noteref" href="#footnote4">*</a> yongera yishirako iminyota hanyuma arasohoka aja hagati mu gisagara araheza araboroga n’ijwi rirenga n’intuntu. <span id="chapter4_verse2"></span><strong><sup>2 </sup></strong>Amaherezo ashika imbere y’irembo ry’umwami, kuko ata n’umwe yashobora kwinjira mw’irembo ry’umwami yambaye igunira. <span id="chapter4_verse3"></span><strong><sup>3 </sup></strong>Kandi mu ntara z’ubutware zitandukanye zose, ahantu hose ijambo ry’umwami n’itegeko ryiwe vyashika, haba ukugandara gukomeye mu Bayuda, n’ukwisonzesha n’amarira n’amaborogo. Nuko benshi basanza amagunira n’iminyota ngo bibabere uburiri. <span id="chapter4_verse4"></span><strong><sup>4 </sup></strong>Inkumi za Esiteri n’inkone ziwe ziza rero kubimumenyesha. Umwamikazi agira umubabaro mwinshi cane. Maze arungika impuzu ngo bambike Morudekayi bongere bamwambure igunira ryiwe. Ariko ntiyazemera. <span id="chapter4_verse5"></span><strong><sup>5 </sup></strong>Esiteri aca ahamagara Hataki, umwe mu nkone z’umwami, uwo umwami yari yarashizeho ngo amukorere, maze amuha itegeko ku bijanye na Morudekayi, kugira ngo amenye ico ivyo bisigura n’ivyo ari vyo.</p>
<p id="p22" data-pid="22" class="p22 sb"><span id="chapter4_verse6"></span><strong><sup>6 </sup></strong>Hataki arasohoka rero aja iyo Morudekayi ari mu kibanza ca bose c’igisagara cari imbere y’irembo ry’umwami. <span id="page778" class="pageNum" data-no="778" data-before-text="778"></span><span id="chapter4_verse7"></span><strong><sup>7 </sup></strong>Maze Morudekayi amumenyesha ibintu vyose vyari vyamushikiye be n’ido n’ido ry’amahera Hamani yari yavuze ko azotangira Abayuda ngo aje mu kigega c’umwami, kugira barandurwe. <span id="chapter4_verse8"></span><strong><sup>8 </sup></strong>Ya kopi y’urwandiko rw’itegeko ryari ryatanzwe muri Shushani ngo bazimanganywe, arayimuha kugira ayereke Esiteri yongere abimumenyeshe, no kugira ngo amutegeke kwinjira aho umwami ari hanyuma atakambe amusaba ubutoni yongere asabire igisata ciwe imbere y’umwami ata handi biciye.</p>
<p id="p23" data-pid="23" class="p23 sb"><span id="chapter4_verse9"></span><strong><sup>9 </sup></strong>Hataki arinjira rero, amenyesha Esiteri amajambo ya Morudekayi. <span id="chapter4_verse10"></span><strong><sup>10 </sup></strong>Maze Esiteri avugana na Hataki, amutegeka kubwira Morudekayi ati: <span id="chapter4_verse11"></span><strong><sup>11 </sup></strong>“Abasuku b’umwami bose n’abantu bo mu ntara z’ubutware z’umwami barazi yuko umugabo wese canke umugore wese yinjira aho umwami ari mu kigo c’indani adahamagawe, itegeko ryiwe rimwe ari iry’uko yicwa; umwami amutunze agakoni k’ubutware k’inzahabu, ni ho gusa abandanya kubaho. Ariko jewe, ubu haciye imisi mirongo itatu ntarahamagarwa ngo ninjire aho umwami ari.”</p>
<p id="p24" data-pid="24" class="p24 sb"><span id="chapter4_verse12"></span><strong><sup>12 </sup></strong>Nuko bamenyesha Morudekayi amajambo ya Esiteri. <span id="chapter4_verse13"></span><strong><sup>13 </sup></strong>Maze Morudekayi avuga ko bishura Esiteri bati: “Ntiwiyumvire mu mutima wawe yuko urugo rw’umwami rworwo ruzorusimba mu bandi Bayuda bose. <span id="chapter4_verse14"></span><strong><sup>14 </sup></strong>Kuko niwapfa kwinumira muri iki gihe, ugutabarwa n’ukurokorwa kw’Abayuda kuzoboneka kuvuye ahandi hantu; mugabo wewe n’inzu ya so muzoyogera. Vyongeye, hari uwuzi ko icatumye ushikira icubahiro c’ubwamikazi atoba ari ukugira uhaseruke mu gihe nk’iki?”</p>
<p id="p25" data-pid="25" class="p25 sb"><span id="chapter4_verse15"></span><strong><sup>15 </sup></strong>Nuko Esiteri avuga ko bishura Morudekayi bati: <span id="chapter4_verse16"></span><strong><sup>16 </sup></strong>“Genda ukoranye Abayuda bose bari i Shushani hanyuma mwisonzeshe ku bwanje, mumare imisi itatu mutarya canke ngo munywe, ijoro n’umurango. Na jewe ndi kumwe n’inkumi zanje, nzokwisonzesha gutyo nyene; nzoheza rero ninjire aho umwami ari, naho biteye kubiri n’itegeko; ninaba mbwirizwa gupfa, mpfe.” <span id="chapter4_verse17"></span><strong><sup>17 </sup></strong>Morudekayi aca aragenda, akora yisunze ivyo Esiteri yari yamutegetse vyose.</p>
<div class="groupFootnote"><aside epub:type="footnote"><div epub:type="footnote" id="footnote4"><p id="p61" data-pid="61"><a href="1001060418-split4.xhtml#footnotesource4">^ <span class="footnoteref">Est. 4:1</span></a> Raba <a href="1001060600.xhtml#pos2284">Inyongera ya 21</a>.</p></div></aside>
</div>
</body>
</html>
