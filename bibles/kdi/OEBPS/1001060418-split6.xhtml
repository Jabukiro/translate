<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Esiteri 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Esiteri</a>  <a href="biblechapternav17.xhtml">6</a> : <a href="bibleversenav17_6.xhtml">1 - 14</a></p>
<p id="p31" data-pid="31" class="p31 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Iryo joro umwami abura itiro. Ategeka rero ko bazana igitabu c’inyandiko z’ivyo muri ivyo bihe. Nuko bisomerwa imbere y’umwami. <span id="chapter6_verse2"></span><strong><sup>2 </sup></strong>Amaherezo basanga handitswemwo ivyo Morudekayi yari yarahishuye ku vyerekeye Bigitani na Tereshi, abakozi bo ku kirimba babiri b’umwami, abarinzi b’imiryango, bari bararondeye gushorera ukuboko ku Mwami Ahasuwerusi. <span id="chapter6_verse3"></span><strong><sup>3 </sup></strong>Maze umwami avuga ati: “Ni iteka irihe n’ikintu gihambaye ikihe Morudekayi yagiriwe ku bw’ivyo?” Abasuku b’umwami, abakozi biwe, baca bavuga bati: “Nta kintu na kimwe yagiriwe.”</p>
<p id="p32" data-pid="32" class="p32 sb"><span id="chapter6_verse4"></span><strong><sup>4 </sup></strong>Mu nyuma umwami avuga ati: “Ni nde ari mu kigo?” Ico gihe Hamani yari yaje mu kigo c’inyuma c’inzu y’umwami kubwira umwami ngo amanike Morudekayi ku giti yari yamuteguriye. <span id="chapter6_verse5"></span><strong><sup>5 </sup></strong>Nuko abasuku b’umwami bamubwira bati: “Ehe Hamani ahagaze mu kigo.” Umwami rero avuga ati: “Niyinjire.”</p>
<p id="p33" data-pid="33" class="p33 sb"><span id="chapter6_verse6"></span><strong><sup>6 </sup></strong>Hamani yinjiye, umwami amubwira ati: “Umuntu umwami ubwiwe ahimbawe no gutera iteka akwiye kugirirwa iki?” <span id="page780" class="pageNum" data-no="780" data-before-text="780"></span>Hamani aca yibwira mu mutima wiwe ati: “Hari uwundi umwami yohimbarwa no gutera iteka atari jewe?” <span id="chapter6_verse7"></span><strong><sup>7 </sup></strong>Hamani rero abwira umwami ati: “Umuntu umwami ubwiwe ahimbawe no gutera iteka⁠— <span id="chapter6_verse8"></span><strong><sup>8 </sup></strong>nibazane ivyambarwa vya cami umwami yambara koko be n’ifarasi umwami agenderako bayambitse ku mutwe umugāra wa cami. <span id="chapter6_verse9"></span><strong><sup>9 </sup></strong>Maze ivyo vyambarwa n’iyo farasi babizeze umwe mu baganwa b’abanyacubahiro b’umwami; hanyuma bambike nya muntu umwami ubwiwe ahimbawe no gutera iteka, baheze bamutembereze kuri iyo farasi mu kibanza ca bose c’igisagara, bagende barasemerera imbere yiwe bati: ‘Uku ni ko umuntu umwami ubwiwe ahimbawe no gutera iteka agirirwa.’” <span id="chapter6_verse10"></span><strong><sup>10 </sup></strong>Umwami aca abwira Hamani ati: “Ningoga, tora ivyo vyambarwa n’iyo farasi, nk’uko nyene uvuze, uheze ugirire utyo Morudekayi Umuyuda yicaye mw’irembo ry’umwami. Mu vyo uvuze vyose ntihagire na kimwe kidashitswa.”</p>
<p id="p34" data-pid="34" class="p34 sb"><span id="chapter6_verse11"></span><strong><sup>11 </sup></strong>Hamani aca atora nya vyambarwa na nya farasi, yambika Morudekayi hanyuma amutembereza mu kibanza ca bose c’igisagara, agenda arasemerera imbere yiwe ati: “Uku ni ko umuntu umwami ubwiwe ahimbawe no gutera iteka agirirwa.” <span id="chapter6_verse12"></span><strong><sup>12 </sup></strong>Hanyuma Morudekayi asubira kw’irembo ry’umwami. Hamani na we yihutira kuja iwe, agandaye kandi yitwikiriye mu mutwe. <span id="chapter6_verse13"></span><strong><sup>13 </sup></strong>Maze Hamani yiganira Zereshi umugore wiwe n’abagenzi biwe bose ibintu vyose vyari vyamushikiye. Abantu biwe b’inkerebutsi na Zereshi umugore wiwe baca bamubwira bati: “Nimba Morudekayi, uwo watanguye kwikubita imbere, ari uwo mu ruvyaro rw’Abayuda, ntuzomunesha, ahubwo uzogwa imbere yiwe ata kabuza.”</p>
<p id="p35" data-pid="35" class="p35 sb"><span id="chapter6_verse14"></span><strong><sup>14 </sup></strong>Bakiriko baravugana na we, abakozi bo ku kirimba b’umwami barashika hanyuma batwara Hamani gihutihuti ku nzimano Esiteri yari yateguye.</p>
</body>
</html>
