<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Esiteri 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Esiteri</a>  <a href="biblechapternav17.xhtml">8</a> : <a href="bibleversenav17_8.xhtml">1 - 17</a></p>
<p id="p39" data-pid="39" class="p39 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Kuri uwo musi, Umwami Ahasuwerusi aha Esiteri umwamikazi inzu ya Hamani, umwe yanka Abayuda; nuko Morudekayi aza imbere y’umwami, kuko Esiteri yari yahishuye ico bapfana. <span id="chapter8_verse2"></span><strong><sup>2 </sup></strong>Maze umwami akura impeta y’ikidodo yiwe yari yatse Hamani, ayiha Morudekayi; hanyuma Esiteri azeza Morudekayi inzu ya Hamani.</p>
<p id="p40" data-pid="40" class="p40 sb"><span id="chapter8_verse3"></span><strong><sup>3 </sup></strong>Vyongeye, Esiteri yongera kuvugira imbere y’umwami, yikubita hasi imbere y’ibirenge vyiwe, ararira, aratakamba amusaba ubutoni ngo akureho ikibi ca Hamani Umwagagi n’umugambi wiwe yari yarateguye ngo agirire nabi Abayuda. <span id="chapter8_verse4"></span><strong><sup>4 </sup></strong>Maze umwami atunga Esiteri agakoni k’ubutware k’inzahabu, Esiteri aca arahaguruka, ahagarara imbere y’umwami. <span id="chapter8_verse5"></span><strong><sup>5 </sup></strong>Hanyuma avuga ati: “Nimba umwami abona koko yuko ari vyiza, kandi nimba nagize ubutoni imbere yiwe kandi ico kintu kikaba kibereye imbere y’umwami, kandi nimba mpimbaye mu maso yiwe, nihandikwe ivyete vyo kuvuguruza za nzandiko, wa mugambi wa Hamani mwene Hamedata Umwagagi, izo yanditse kugira ngo arandure Abayuda bari mu ntara z’ubutware zose z’umwami. <span id="chapter8_verse6"></span><strong><sup>6 </sup></strong>Nkako, noshobora nte kwihanganira kuraba ivyago bizoshikira igisata canje, kandi noshobora nte kwihanganira kuraba ugutikizwa kw’incuti zanje?”</p>
<p id="p41" data-pid="41" class="p41 sb"><span id="chapter8_verse7"></span><strong><sup>7 </sup></strong>Umwami Ahasuwerusi aca abwira Esiteri umwamikazi na Morudekayi Umuyuda ati: “Ehe nahaye Esiteri inzu ya Hamani, kandi uno bamumanitse ku giti, kubera ko yari yatumye ukuboko ngo agirire nabi Abayuda. <span id="chapter8_verse8"></span><strong><sup>8 </sup></strong>Namwe rero nimwandike ku bw’Abayuda ivyo mubona ko ari vyiza mu maso yanyu mw’izina ry’umwami, muheze mubidomeko ikidodo mukoresheje impeta y’ikidodo y’umwami; kuko urwandiko rwanditswe mw’izina ry’umwami rukadomwako ikidodo <span id="page782" class="pageNum" data-no="782" data-before-text="782"></span>hakoreshejwe impeta y’ikidodo y’umwami rudashobora kuvuguruzwa.”</p>
<p id="p42" data-pid="42" class="p42 sb"><span id="chapter8_verse9"></span><strong><sup>9 </sup></strong>Nuko abanyamabanga b’umwami barahamagarwa ico gihe, mu kwezi kugira gatatu, ari kwo kwezi kwa Sivani, ku musi wakwo ugira mirongo ibiri na gatatu; maze bandika bisunze ibintu vyose Morudekayi ategetse, handikirwa Abayuda n’abakuru b’intara na ba buramatari n’abaganwa b’intara z’ubutware zava mu Buhindi zigashika muri Etiyopiya, intara z’ubutware ijana na mirongo ibiri n’indwi, intara y’ubutware imwimwe yose yandikirwa mu nyandiko yayo, n’igisata kimwekimwe cose candikirwa mu rurimi rwaco, n’Abayuda bandikirwa mu nyandiko yabo no mu rurimi rwabo.</p>
<p id="p43" data-pid="43" class="p43 sb"><span id="chapter8_verse10"></span><strong><sup>10 </sup></strong>Nuko yandika mw’izina ry’Umwami Ahasuwerusi, adomako ikidodo akoresheje impeta y’ikidodo y’umwami, araheza arungikana izo nzandiko intwarabutumwa zo ku mafarasi, ziri ku mafarasi atwara ivyete akoreshwa mu gikorwa c’umwami, yavyawe n’amafarasi y’ingore anyaruka, <span id="chapter8_verse11"></span><strong><sup>11 </sup></strong>izo nzandiko zikaba zavuga yuko umwami yemereye Abayuda bari mu bisagara vyose bitandukanye gukorana bakirwanira, no kuzimanganya, kwica, kurandura inteko zose z’abantu be n’intara y’ubutware vyabanka, abana batoyi n’abagore, no gusahura ibintu vyabo, <span id="chapter8_verse12"></span><strong><sup>12 </sup></strong>ivyo bikagirwa ku musi umwe, mu ntara z’ubutware zose z’Umwami Ahasuwerusi, ku musi ugira cumi na gatatu w’ukwezi kwa cumi na kabiri, ari kwo kwezi kwa Adari. <span id="chapter8_verse13"></span><strong><sup>13 </sup></strong>Ikopi ya nya rwandiko yategerezwa gutangwa bwa tegeko mu ntara z’ubutware zitandukanye zose, igakwiragizwa mu bisata vy’abantu vyose, kugira Abayuda bitegurire uwo musi ngo bihore abansi babo. <span id="chapter8_verse14"></span><strong><sup>14 </sup></strong>Nya ntwarabutumwa, ziri ku mafarasi atwara ivyete yakoreshwa mu gikorwa c’umwami, ziragenda, zihindagizwa kandi zihutishwa n’ijambo ry’umwami; kandi iryo tegeko ritangwa mu kirimba Shushani.</p>
<p id="p44" data-pid="44" class="p44 sb"><span id="chapter8_verse15"></span><strong><sup>15 </sup></strong>Morudekayi na we arasohoka ava imbere y’umwami, yambaye ivyambarwa vya cami vyo mu gitambara c’ubururu no mw’ilino, n’urugori ruhambaye rw’inzahabu, be n’igikwemu gikozwe mu gitambara ciza, egome, c’ubwoya buzize ibara ry’umuyugubwe ugomba gutukura. Igisagara ca Shushani cariko ciha akamo karenga kandi cari kinezerewe. <span id="chapter8_verse16"></span><strong><sup>16 </sup></strong>Ku Bayuda haba umuco n’umunezero n’umwigino n’iteka. <span id="chapter8_verse17"></span><strong><sup>17 </sup></strong>Kandi mu ntara z’ubutware zitandukanye zose no mu bisagara bitandukanye vyose, ahantu hose ijambo ry’umwami n’itegeko ryiwe vyashika, haba umunezero n’umwigino ku Bayuda, inzimano n’umusi mwiza; kandi vyinshi mu bisata vy’abantu vy’ico gihugu vyariko vyiyita Abayuda, kuko bari basigaye bafitiye ubwoba Abayuda.</p>
</body>
</html>
