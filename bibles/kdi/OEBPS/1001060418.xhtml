<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Esiteri 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Esiteri</a>  <a href="biblechapternav17.xhtml">1</a> : <a href="bibleversenav17_1.xhtml">1 - 22</a></p>
<header>
<h1 id="p1" data-pid="1"><span id="page773" class="pageNum" data-no="773" data-before-text="773"></span><strong>Esiteri</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Nuko mu misi ya Ahasuwerusi, ni ukuvuga umwe Ahasuwerusi yaganza kuva mu Buhindi gushika muri Etiyopiya, akaganza intara z’ubutware ijana na mirongo ibiri n’indwi, <span id="chapter1_verse2"></span><strong><sup>2 </sup></strong>muri iyo misi, mu gihe Umwami Ahasuwerusi yari yicaye ku ntebe yiwe y’ubwami, iyari ku kirimba Shushani, <span id="chapter1_verse3"></span><strong><sup>3 </sup></strong>mu mwaka ugira gatatu w’ingoma yiwe, atereka inzimano abaganwa biwe bose n’abasuku biwe, inteko za gisirikare z’Ubuperesi n’Ubumedi, abanyacubahiro n’abaganwa b’intara z’ubutware, bakaba bari imbere yiwe, <span id="chapter1_verse4"></span><strong><sup>4 </sup></strong>aho amariye imisi myinshi, imisi ijana na mirongo umunani, yerekana ubutunzi bw’ubwami bwiwe buninahaye n’iteka be n’ubwiza bw’ubukuru bwiwe. <span id="chapter1_verse5"></span><strong><sup>5 </sup></strong>Iyo misi ikwiye, umwami amara imisi indwi atereka inzimano abantu bose bari ku kirimba Shushani, uwuhambaye n’umuto, mu kigo c’ubusitani bw’ikirimba c’umwami. <span id="chapter1_verse6"></span><strong><sup>6 </sup></strong>Hariho ilino, ipampa ryiza n’ibitambara vy’ubururu bifashwe n’imigozi y’igitambara ciza, hakaba n’ubwoya buzize ibara ry’umuyugubwe ugomba gutukura bufashe ku mpeta z’ifeza, hakaba n’inkingi z’amabuye ya marimari be n’amariri y’inzahabu n’ifeza hasi kw’isaso ry’amabuye y’ibara, n’aya marimari n’imaragarita n’amabuye ya marimari yirabura.</p>
<p id="p3" data-pid="3" class="p3 sb"><span id="chapter1_verse7"></span><strong><sup>7 </sup></strong>Umuvinyu wo kunywa watangirwa mu vyombo vy’inzahabu; nya vyombo vyari bitandukanye, kandi umuvinyu w’i bwami wari mwinshi cane, nk’uko uburyo bw’umwami bwari. <span id="chapter1_verse8"></span><strong><sup>8 </sup></strong>Ku bijanye n’igihe co kunywa nk’uko itegeko ryari, nta wagobera uwundi, kuko ari ko umwami yari yabitunganije, yuko uwuhambaye wese wo mu rugo rwiwe agira uko agomba.</p>
<p id="p4" data-pid="4" class="p4 sb"><span id="chapter1_verse9"></span><strong><sup>9 </sup></strong>Na Vashiti umwamikazi atereka inzimano abagore ku nzu ya cami y’Umwami Ahasuwerusi.</p>
<p id="p5" data-pid="5" class="p5 sb"><span id="chapter1_verse10"></span><strong><sup>10 </sup></strong>Ku musi ugira indwi, umutima w’umwami umaze kuryoherwa n’umuvinyu, abwira Mehumani na Bizitana na Harubona na Bigita na Abagita na Zetari na Karikasi, abakozi indwi bo ku kirimba bakorera Umwami Ahasuwerusi, <span id="chapter1_verse11"></span><strong><sup>11 </sup></strong>ngo bazane Vashiti umwamikazi imbere y’umwami yambaye umugāra wa cami, kugira yereke ibisata vy’abantu n’abaganwa ubwiza bwiwe; kuko yasa neza. <span id="chapter1_verse12"></span><strong><sup>12 </sup></strong>Mugabo Umwamikazi Vashiti aguma yanka kuza, ntiyakurikiza itegeko ry’umwami ryari ryashikirijwe biciye kuri nya bakozi bo ku kirimba. Nuko umwami ararakara rwose, ubushangashirwe bwiwe bumururumbamwo.</p>
<p id="p6" data-pid="6" class="p6 sb"><span id="chapter1_verse13"></span><strong><sup>13 </sup></strong>Umwami abwira rero abantu b’inkerebutsi bazi ivyo mu bihe vya kahise (kuko ukwo ari ko ikibazo c’umwami cashika imbere y’abantu bose b’abahanga mu vy’itegeko no mu vy’imanza, <span id="chapter1_verse14"></span><strong><sup>14 </sup></strong>kandi ba somambike biwe bari Karishena na Shetari na Adumata na Tarushishi na Meresi na Marisena be na Memukani, abaganwa indwi b’Ubuperesi n’Ubumedi b’abishikira ku mwami, kandi <span id="page774" class="pageNum" data-no="774" data-before-text="774"></span>bakaba bicara imbere mu bwami) ati: <span id="chapter1_verse15"></span><strong><sup>15 </sup></strong>“Twisunze itegeko, Umwamikazi Vashiti tumugire dute ko atashikije ijambo Umwami Ahasuwerusi yavuze biciye ku bakozi bo ku kirimba?”</p>
<p id="p7" data-pid="7" class="p7 sb"><span id="chapter1_verse16"></span><strong><sup>16 </sup></strong>Memukani aca avugira imbere y’umwami n’abaganwa ati: “Si umwami wenyene Vashiti umwamikazi agiriye nabi, ahubwo agiriye nabi n’abaganwa bose n’ibisata vy’abantu vyose bari mu ntara z’ubutware zose z’Umwami Ahasuwerusi. <span id="chapter1_verse17"></span><strong><sup>17 </sup></strong>Kuko ico kintu umwamikazi yakoze kizosohoka kigashikira abagore bose bigatuma basuzugura abagabo babo, igihe bazovuga bati: ‘Umwami Ahasuwerusi yavuze ko bazana Vashiti umwamikazi imbere yiwe na we ntiyaza.’ <span id="chapter1_verse18"></span><strong><sup>18 </sup></strong>Kuri uwo musi, abaganwakazi b’Ubuperesi n’Ubumedi bazoba bumvise ivy’uwo mwamikazi, bazobwira gutyo abaganwa bose b’umwami, bitume haba agakengerwe kenshi n’uburakari. <span id="chapter1_verse19"></span><strong><sup>19 </sup></strong>Nimba umwami abona vy’ukuri yuko ari vyiza, nasohore itegeko rya cami, maze ryandikwe mu mategeko y’Ubuperesi n’Ubumedi, kugira ntiriveho, yuko Vashiti atazosubira guseruka imbere y’Umwami Ahasuwerusi; kandi icubahiro ciwe c’ubwamikazi umwami nagihe umwe muri bagenziwe, umugore ameze neza kumurusha. <span id="chapter1_verse20"></span><strong><sup>20 </sup></strong>Maze ingingo umwami ari bushinge bazoyumva koko mu karere atwara kose (kuko ari kanini), bitume abagore bose batera iteka abagabo babo, uwuhambaye n’umuto.”</p>
<p id="p8" data-pid="8" class="p8 sb"><span id="chapter1_verse21"></span><strong><sup>21 </sup></strong>Nuko ico kintu kiba igihimbaye mu maso y’umwami n’abaganwa, maze umwami akora nk’uko Memukani avuze. <span id="chapter1_verse22"></span><strong><sup>22 </sup></strong>Arungikira rero inzandiko intara z’ubutware zose z’umwami, intara y’ubutware imwimwe yose nk’uko inyandiko yayo iri, azirungikira n’igisata kimwekimwe cose mu rurimi rwaco, kugira ngo umugabo wese agume ari nk’umuganwa mu nzu yiwe kandi agume akoresha ururimi rw’igisata ciwe.</p>
</body>
</html>
