<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yobu 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yobu</a>  <a href="biblechapternav18.xhtml">2</a> : <a href="bibleversenav18_2.xhtml">1 - 13</a></p>
<p id="p12" data-pid="12" class="p12 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Hanyuma umusi urashika, aho abana b’Imana y’ukuri binjira guhagarara imbere ya Yehova, na Shetani nyene yinjira hagati muri bo guhagarara imbere ya Yehova.</p>
<p id="p13" data-pid="13" class="p13 sb"><span id="chapter2_verse2"></span><strong><sup>2 </sup></strong>Maze Yehova abwira Shetani ati: “Ariko uvuye hehe?” Shetani yishura Yehova ati: “Mvuye kunyuragira mw’isi no kugendagenda muri yo.” <span id="chapter2_verse3"></span><strong><sup>3 </sup></strong>Yehova yongera kubwira Shetani ati: “Mbega washize umutima wawe ku musavyi wanje Yobu, ukabona ko ata n’umwe ameze nka we mw’isi, ko ari umuntu atagirako umugayo kandi agororotse, atinya Imana kandi agaca kure ikibi? Mbere n’ubu aracagumije ugutungana<span id="footnotesource1"></span><a epub:type="noteref" href="#footnote1">*</a> kwiwe, naho unshuhurira kuri we ngo ndamurotse <span id="page787" class="pageNum" data-no="787" data-before-text="787"></span>ata gituma.” <span id="chapter2_verse4"></span><strong><sup>4 </sup></strong>Mugabo Shetani yishura Yehova ati: “Urukoba rukabwa urundi, kandi ivyo umuntu afise vyose yobitanga ku bw’ubuzima bwiwe. <span id="chapter2_verse5"></span><strong><sup>5 </sup></strong>Kugira bihinduke, ndakwinginze utume ukuboko kwawe, ukore gushika no kw’igufa ryiwe no ku mubiri wiwe, urabe ko atakuvuma amaso mu yandi.”</p>
<p id="p14" data-pid="14" class="p14 sb"><span id="chapter2_verse6"></span><strong><sup>6 </sup></strong>Nuko Yehova abwira Shetani ati: “Ng’uyo ari mu kuboko kwawe! Ariko wiyubare ku buzima bwiwe!” <span id="chapter2_verse7"></span><strong><sup>7 </sup></strong>Shetani aca arasohoka ava imbere ya Yehova maze ateza Yobu ibihute bikaze, kuva mu bworo bw’ikirenge gushika mu rutwariro. <span id="chapter2_verse8"></span><strong><sup>8 </sup></strong>Yobu atora urujo rwo kwikwaraguza; kandi yari yicaye mu minyota.</p>
<p id="p15" data-pid="15" class="p15 sb"><span id="chapter2_verse9"></span><strong><sup>9 </sup></strong>Vyakabaye kera, umugore wiwe amubwira ati: “Mbega n’ubu uracagumije ugutungana kwawe? Vuma Imana, upfe!” <span id="chapter2_verse10"></span><strong><sup>10 </sup></strong>Ariko amubwira ati: “Na wewe uvuga nk’umwe mu bagore b’imburabwenge. None twakire ivyiza gusa ku Mana y’ukuri, ntitwakire n’ibibi na vyo?” Muri ivyo vyose Yobu ntiyacumuye n’iminwa yiwe.</p>
<p id="p16" data-pid="16" class="p16 sb"><span id="chapter2_verse11"></span><strong><sup>11 </sup></strong>Maze abagenzi batatu ba Yobu bumva ivyo vyago vyose vyari vyamushikiye, hanyuma baraza, umwe wese avuye iwe: Elifazi Umutemani na Biludadi Umushuhi na Zofari Umunayamati. Nuko bahurira hamwe kw’isango ngo baze gusangira umubabaro na we bongere bamuhoze. <span id="chapter2_verse12"></span><strong><sup>12 </sup></strong>Bararamuye amaso bari nka hariya, ntibamumenya. Bashira ijwi hejuru, bararira, umwe wese atantamura umwitero wiwe utagira amaboko, basūrira umukungugu mu kirere ku mitwe yabo. <span id="chapter2_verse13"></span><strong><sup>13 </sup></strong>Baguma bicaranye na we hasi imisi indwi n’amajoro indwi, ntihagira n’umwe amubwira ijambo, kuko babona ko ububabare bwiwe bwari bwinshi cane.</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p894" data-pid="894"><a href="1001060419-split2.xhtml#footnotesource1">^ <span class="footnoteref">Yobu 2:3</span></a> Raba <a href="1001060600.xhtml#pos11764">Inyongera ya 21</a>.</p></div></aside>
</div>
</body>
</html>
