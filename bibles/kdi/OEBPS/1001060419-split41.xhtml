<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yobu 41</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yobu</a>  <a href="biblechapternav18.xhtml">41</a> : <a href="bibleversenav18_41.xhtml">1 - 34</a></p>
<p id="p849" data-pid="849" class="p849 sl"><span id="chapter41"></span><span id="chapter41_verse1"></span><span class="w_ch"><strong>41 </strong></span>“Woshobora gukwegesha Lewiyatani igera,</p><p data-pid="849" class="p849 sz">Canke woshobora kuguma ufyondeye hasi ururimi rwayo ukoresheje umugozi?</p>
<p id="p850" data-pid="850" class="p850 sl"><span id="chapter41_verse2"></span> <strong><sup>2 </sup></strong>Woshobora gushira urukangaga mu mazuru yayo,</p><p data-pid="850" class="p850 sz">Canke woshobora gutoboza ihwa imibangabanga yayo?</p>
<p id="p851" data-pid="851" class="p851 sl"><span id="chapter41_verse3"></span> <strong><sup>3 </sup></strong>Mbega yokwinginga cane,</p><p data-pid="851" class="p851 sz">Canke yokubwira amajambo yo kuryosharyosha?</p>
<p id="p852" data-pid="852" class="p852 sl"><span id="chapter41_verse4"></span> <strong><sup>4 </sup></strong>Mbega yogirana isezerano na wewe,</p><p data-pid="852" class="p852 sz">Kugira ngo uyigire nk’umushumba gushika igihe kitagira urugero?</p>
<p id="p853" data-pid="853" class="p853 sl"><span id="chapter41_verse5"></span> <strong><sup>5 </sup></strong>Mbega woyikinisha nk’uwukinisha inyoni,</p><p data-pid="853" class="p853 sz">Canke woyiboha ku bw’udukobwa twawe?</p>
<p id="p854" data-pid="854" class="p854 sl"><span id="chapter41_verse6"></span> <strong><sup>6 </sup></strong>Mbega abasangiye umutahe boyigirako urudandaza?</p><p data-pid="854" class="p854 sz">Mbega boyigabanganya mu bacuruza?</p>
<p id="p855" data-pid="855" class="p855 sl"><span id="chapter41_verse7"></span> <strong><sup>7 </sup></strong>Mbega wokwuzuza urushato rwayo ibimito vy’ingobe,</p><p data-pid="855" class="p855 sz">Canke umutwe wayo ukawuzuza amacumu acumita amafi?</p>
<p id="p856" data-pid="856" class="p856 sl"><span id="chapter41_verse8"></span> <strong><sup>8 </sup></strong>Shira ikiganza cawe kuri yo.</p><p data-pid="856" class="p856 sz">Ibuka urwo rugamba. Ntusubire.</p>
<p id="p857" data-pid="857" class="p857 sl"><span id="chapter41_verse9"></span> <strong><sup>9 </sup></strong>Raba! Ku vyo umuntu yiteze kuri yo, azotaha zirayoye.</p><p data-pid="857" class="p857 sz">Mbere umuntu azokubitwa hasi ayikubise ijisho gusa.</p>
<p id="p858" data-pid="858" class="p858 sl"><span id="page839" class="pageNum" data-no="839" data-before-text="839"></span><span id="chapter41_verse10"></span><strong><sup>10 </sup></strong>Nta n’umwe arinda ngo ayikomange.</p><p data-pid="858" class="p858 sz">None ni nde yoshobora kumpagarara imbere?</p>
<p id="p859" data-pid="859" class="p859 sl"><span id="chapter41_verse11"></span><strong><sup>11 </sup></strong>Ni nde yabanje kumpa ikintu, ngo mbwirizwe kumuha impera?</p><p data-pid="859" class="p859 sz">Munsi y’amajuru yose ni ahanje.</p>
<p id="p860" data-pid="860" class="p860 sl"><span id="chapter41_verse12"></span><strong><sup>12 </sup></strong>Sinzoguma ncereje ku bijanye n’ibihimba vyayo</p><p data-pid="860" class="p860 sz">Canke ku bijanye n’ubushobozi bwayo n’ubwiza bw’ukuntu ingana.</p>
<p id="p861" data-pid="861" class="p861 sl"><span id="chapter41_verse13"></span><strong><sup>13 </sup></strong>Ni nde yapfukuye ivyambarwa vyayo vyo hejuru?</p><p data-pid="861" class="p861 sz">Mu mubangabanga wayo urimwo ibiri ni nde yohinjira?</p>
<p id="p862" data-pid="862" class="p862 sl"><span id="chapter41_verse14"></span><strong><sup>14 </sup></strong>Imiryango yo mu maso hayo ni nde yayuguruye?</p><p data-pid="862" class="p862 sz">Amenyo yayo irya n’ino ni agacavutu.</p>
<p id="p863" data-pid="863" class="p863 sl"><span id="chapter41_verse15"></span><strong><sup>15 </sup></strong>Imirongo y’ibigaragamba ni yo bwibone bwayo,</p><p data-pid="863" class="p863 sz">Bikaba vyugawe nk’ivyugajwe ikidodo kirumya cane.</p>
<p id="p864" data-pid="864" class="p864 sl"><span id="chapter41_verse16"></span><strong><sup>16 </sup></strong>Kimwe kiranywana n’ikindi rwose,</p><p data-pid="864" class="p864 sz">Mbere n’umuyaga ntushobora kwinjira hagati yavyo.</p>
<p id="p865" data-pid="865" class="p865 sl"><span id="chapter41_verse17"></span><strong><sup>17 </sup></strong>Biramatanye kimwekimwe ku kindi;</p><p data-pid="865" class="p865 sz">Birafatanye kandi ntibishobora gutandukanywa.</p>
<p id="p866" data-pid="866" class="p866 sl"><span id="chapter41_verse18"></span><strong><sup>18 </sup></strong>Imyasamuro yayo iravya umuco,</p><p data-pid="866" class="p866 sz">Amaso yayo na yo ni nk’imishwarara y’umutwenzi.</p>
<p id="p867" data-pid="867" class="p867 sl"><span id="chapter41_verse19"></span><strong><sup>19 </sup></strong>Mu kanwa kayo havamwo imiravyo,</p><p data-pid="867" class="p867 sz">Mbere udusase tw’umuriro tugafyiruka.</p>
<p id="p868" data-pid="868" class="p868 sl"><span id="chapter41_verse20"></span><strong><sup>20 </sup></strong>Mu myenge y’izuru ryayo hafumbuka umwotsi,</p><p data-pid="868" class="p868 sz">Nk’itanure ridomekeshejwe urukangaga.</p>
<p id="p869" data-pid="869" class="p869 sl"><span id="chapter41_verse21"></span><strong><sup>21 </sup></strong>Impemu zayo zirurumbika amakara,</p><p data-pid="869" class="p869 sz">Mbere urubeya rukava mu kanwa kayo.</p>
<p id="p870" data-pid="870" class="p870 sl"><span id="chapter41_verse22"></span><strong><sup>22 </sup></strong>Mw’izosi ryayo ni ho inkomezi zatse indaro,</p><p data-pid="870" class="p870 sz">Imbere yayo umwiheburo ugasimba.</p>
<p id="p871" data-pid="871" class="p871 sl"><span id="chapter41_verse23"></span><strong><sup>23 </sup></strong>Imipfunyo y’umubiri wayo iramananye;</p><p data-pid="871" class="p871 sz">Imeze nk’iyashongesherejwe kuri yo, ntikakazwa.</p>
<p id="p872" data-pid="872" class="p872 sl"><span id="chapter41_verse24"></span><strong><sup>24 </sup></strong>Umutima wayo warashongeshejwe umera nk’ibuye,</p><p data-pid="872" class="p872 sz">Egome, warashongeshejwe umera nk’urusyo.</p>
<p id="p873" data-pid="873" class="p873 sl"><span id="chapter41_verse25"></span><strong><sup>25 </sup></strong>Irahaguruka abakomeye bagatekerwa n’ubwoba;</p><p data-pid="873" class="p873 sz">Kubera ugucika ivutu barazazanirwa.</p>
<p id="p874" data-pid="874" class="p874 sl"><span id="chapter41_verse26"></span><strong><sup>26 </sup></strong>Inkota ubwayo iyihambije irasendwa,</p><p data-pid="874" class="p874 sz">Eka n’icumu, umugera canke isonga ry’umwampi.</p>
<p id="p875" data-pid="875" class="p875 sl"><span id="chapter41_verse27"></span><strong><sup>27 </sup></strong>Icuma ikibona nk’ibikumbi gusa,</p><p data-pid="875" class="p875 sz">Umujumpu nk’igiti kiboze.</p>
<p id="p876" data-pid="876" class="p876 sl"><span id="chapter41_verse28"></span><strong><sup>28 </sup></strong>Umwampi ntuyirukana;</p><p data-pid="876" class="p876 sz">Kuri yo amabuye atezwa umugozi yahindutse ibishakara gusa.</p>
<p id="p877" data-pid="877" class="p877 sl"><span id="chapter41_verse29"></span><strong><sup>29 </sup></strong>Ubuhiri ibubona nk’ibishakara gusa,</p><p data-pid="877" class="p877 sz">Igatwenga imivuguvugu y’ikobero.</p>
<p id="p878" data-pid="878" class="p878 sl"><span id="chapter41_verse30"></span><strong><sup>30 </sup></strong>Ibihimba vyayo vyo munsi ni nk’injo zisongoye;</p><p data-pid="878" class="p878 sz">Ku rwondo ni ho isanza igisekuzo.</p>
<p id="p879" data-pid="879" class="p879 sl"><span id="page840" class="pageNum" data-no="840" data-before-text="840"></span><span id="chapter41_verse31"></span><strong><sup>31 </sup></strong>Ibiragiza ibwina nk’inkono;</p><p data-pid="879" class="p879 sz">Ihindura ikiyaga kikaba nk’inkono y’amavuta manovu.</p>
<p id="p880" data-pid="880" class="p880 sl"><span id="chapter41_verse32"></span><strong><sup>32 </sup></strong>Inyuma yayo ikayanganisha umunyuro;</p><p data-pid="880" class="p880 sz">Inyenga y’amazi womengo ni imvi ku mutwe.</p>
<p id="p881" data-pid="881" class="p881 sl"><span id="chapter41_verse33"></span><strong><sup>33 </sup></strong>Ku mukungugu nta kimeze nka yo,</p><p data-pid="881" class="p881 sz">Yo yakozwe ngo ntihagire ikiyica ivutu.</p>
<p id="p882" data-pid="882" class="p882 sl"><span id="chapter41_verse34"></span><strong><sup>34 </sup></strong>Ikintu cose kiri hejuru irakibona.</p><p data-pid="882" class="p882 sz">Ni umwami aganza ibikoko bikakaye vyose.”</p>
</body>
</html>
