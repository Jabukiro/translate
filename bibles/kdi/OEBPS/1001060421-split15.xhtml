<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Imigani 15</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Imigani</a>  <a href="biblechapternav20.xhtml">15</a> : <a href="bibleversenav20_15.xhtml">1 - 33</a></p>
<p id="p191" data-pid="191" class="p191 sb"><span id="chapter15"></span><span id="chapter15_verse1"></span><span class="w_ch"><strong>15 </strong></span>Inyishu, iyo irimwo ubwitonzi, ikevya uburake, mugabo ijambo ritera umubabaro riduza ishavu.</p>
<p id="p192" data-pid="192" class="p192 sb"><span id="chapter15_verse2"></span><strong><sup>2 </sup></strong>Ururimi rw’abantu b’inkerebutsi rukora ineza biciye ku bumenyi, mugabo akanwa k’ibijuju kadudubiza ubupfu.</p>
<p id="p193" data-pid="193" class="p193 sb"><span id="chapter15_verse3"></span><strong><sup>3 </sup></strong>Amaso ya Yehova ari ahantu hose, akaguma areretse ababi n’abeza.</p>
<p id="p194" data-pid="194" class="p194 sb"><span id="chapter15_verse4"></span><strong><sup>4 </sup></strong>Ugutekana kw’ururimi ni igiti c’ubuzima, mugabo ubugorame muri rwo busobanura ukuvunika umutima.</p>
<p id="p195" data-pid="195" class="p195 sb"><span id="chapter15_verse5"></span><strong><sup>5 </sup></strong>Umuntu w’igipfu wese, agaya indero ya se wiwe, mugabo uwitaho igikangiro wese ni umunyabwenge.</p>
<p id="p196" data-pid="196" class="p196 sb"><span id="chapter15_verse6"></span><strong><sup>6 </sup></strong>Mu nzu y’umugororotsi haba ikigega kibogaboga, mugabo mu mwimbu w’umubisha haba ugukumīrwa.</p>
<p id="p197" data-pid="197" class="p197 sb"><span id="chapter15_verse7"></span><strong><sup>7 </sup></strong>Iminwa y’umuntu w’inkerebutsi iguma ikwiragiza ubumenyi, mugabo umutima w’ibijuju ntumeze ukwo.</p>
<p id="p198" data-pid="198" class="p198 sb"><span id="chapter15_verse8"></span><strong><sup>8 </sup></strong>Ikimazi c’ababisha ni ikintu giteye ishishi kuri Yehova, mugabo isengesho ry’abagororotse riramuhimbara.</p>
<p id="p199" data-pid="199" class="p199 sb"><span id="chapter15_verse9"></span><strong><sup>9 </sup></strong>Inzira y’umubisha ni ikintu giteye ishishi kuri Yehova, mugabo akunda uwukurikirana ubugororotsi.</p>
<p id="p200" data-pid="200" class="p200 sb"><span id="chapter15_verse10"></span><strong><sup>10 </sup></strong>Indero ni mbi ku wuva <span id="page1009" class="pageNum" data-no="1009" data-before-text="1009"></span>mu munyuro; uwanka igikangīro wese azopfa.</p>
<p id="p201" data-pid="201" class="p201 sb"><span id="chapter15_verse11"></span><strong><sup>11 </sup></strong>Ukuzimu be n’ikibanza c’agatikizo biri imbere ya Yehova. Hari akantu imitima y’abana b’abantu!</p>
<p id="p202" data-pid="202" class="p202 sb"><span id="chapter15_verse12"></span><strong><sup>12 </sup></strong>Umushinyaguzi ntakunda uwumukangīra. Ntazoja ku bantu b’inkerebutsi.</p>
<p id="p203" data-pid="203" class="p203 sb"><span id="chapter15_verse13"></span><strong><sup>13 </sup></strong>Umutima unezerewe utuma mu maso hamera neza, mugabo bivuye ku mubabaro wo mu mutima haba umushaha ukubititse.</p>
<p id="p204" data-pid="204" class="p204 sb"><span id="chapter15_verse14"></span><strong><sup>14 </sup></strong>Umutima utegera urarondera ubumenyi, mugabo akanwa k’ibijuju gahahamira ubupfu.</p>
<p id="p205" data-pid="205" class="p205 sb"><span id="chapter15_verse15"></span><strong><sup>15 </sup></strong>Imisi yose y’umurushwa ni mibi; mugabo uwunezerewe ku mutima yama ku nzimano.</p>
<p id="p206" data-pid="206" class="p206 sb"><span id="chapter15_verse16"></span><strong><sup>16 </sup></strong>Duke mu gutinya Yehova turuta umurengera uri kumwe n’umuvurungano.</p>
<p id="p207" data-pid="207" class="p207 sb"><span id="chapter15_verse17"></span><strong><sup>17 </sup></strong>Icibo c’imboga ahari urukundo kiruta ishūri yagabuririwe mu bwato ikadoha, iri kumwe n’urwanko.</p>
<p id="p208" data-pid="208" class="p208 sb"><span id="chapter15_verse18"></span><strong><sup>18 </sup></strong>Umuntu ashangashiwe avyura amahane, mugabo uwuteba gushavura atururuza imitongano.</p>
<p id="p209" data-pid="209" class="p209 sb"><span id="chapter15_verse19"></span><strong><sup>19 </sup></strong>Inzira y’ikinebwe imeze nk’uruzitiro rw’ibihandambwa, mugabo umunyuro w’abagororotse ni inzira iringanije.</p>
<p id="p210" data-pid="210" class="p210 sb"><span id="chapter15_verse20"></span><strong><sup>20 </sup></strong>Umwana w’inkerebutsi ni we anezereza se, mugabo umuntu w’ikijuju asuzugura nyina.</p>
<p id="p211" data-pid="211" class="p211 sb"><span id="chapter15_verse21"></span><strong><sup>21 </sup></strong>Ubupfu ni umunezero ku wutagira umutima, mugabo umuntu ari n’ugutahura agenda atumbereye imbere.</p>
<p id="p212" data-pid="212" class="p212 sb"><span id="chapter15_verse22"></span><strong><sup>22 </sup></strong>Imigambi irapfa ahatagira ikiyago c’akabanga, mugabo mu bajanama indiri haragira igishitsweko.</p>
<p id="p213" data-pid="213" class="p213 sb"><span id="chapter15_verse23"></span><strong><sup>23 </sup></strong>Umuntu aranezererwa inyishu y’akanwa kiwe, kandi ijambo rije ku gihe caryo, ewe kuntu ari ryiza!</p>
<p id="p214" data-pid="214" class="p214 sb"><span id="chapter15_verse24"></span><strong><sup>24 </sup></strong>Ku wukorana ugutahura kwimbitse, umunyuro w’ubuzima ugenda amaduga, kugira ngo akevye ntagwe mu kuzimu epfo.</p>
<p id="p215" data-pid="215" class="p215 sb"><span id="chapter15_verse25"></span><strong><sup>25 </sup></strong>Inzu y’abinantaza Yehova azoyisambura, mugabo azoshinga urubibe rw’umupfakazi.</p>
<p id="p216" data-pid="216" class="p216 sb"><span id="chapter15_verse26"></span><strong><sup>26 </sup></strong>Imigambi y’umuntu mubi ni ikintu giteye ishishi kuri Yehova, mugabo amajambo ahimbaye aratyoroye.</p>
<p id="p217" data-pid="217" class="p217 sb"><span id="chapter15_verse27"></span><strong><sup>27 </sup></strong>Uwunguka inyungu y’akarenganyo aba ariko akwegera inzu yiwe ugukumirwa, mugabo uwanka ingabirano ni we azobandanya kubaho.</p>
<p id="p218" data-pid="218" class="p218 sb"><span id="chapter15_verse28"></span><strong><sup>28 </sup></strong>Umutima w’umugororotsi urazirikana kugira ngo wishure, mugabo akanwa k’ababisha kadudubiza ibintu bibi.</p>
<p id="p219" data-pid="219" class="p219 sb"><span id="chapter15_verse29"></span><strong><sup>29 </sup></strong>Yehova ari kure y’ababisha, mugabo yumva isengesho ry’abagororotsi.</p>
<p id="p220" data-pid="220" class="p220 sb"><span id="chapter15_verse30"></span><strong><sup>30 </sup></strong>Ukwakaka kw’amaso kunezereza umutima; agakuru keza kadohesha amagufa.</p>
<p id="p221" data-pid="221" class="p221 sb"><span id="chapter15_verse31"></span><strong><sup>31 </sup></strong>Ugutwi kwumviriza igikangiro c’ubuzima kwibera hagati mu bantu b’inkerebutsi.</p>
<p id="p222" data-pid="222" class="p222 sb"><span id="chapter15_verse32"></span><strong><sup>32 </sup></strong>Uwuzibukira indero wese aba ahevye ubuzima bwiwe, mugabo uwumviriza igikangīro aba ariko yironsa umutima w’ubukerebutsi.</p>
<p id="p223" data-pid="223" class="p223 sb"><span id="chapter15_verse33"></span><strong><sup>33 </sup></strong>Ugutinya Yehova ni indero igana ku bukerebutsi, kandi imbere y’ubuninahazwa haba uguca bugufi.</p>
</body>
</html>
