<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Imigani 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Imigani</a>  <a href="biblechapternav20.xhtml">16</a> : <a href="bibleversenav20_16.xhtml">1 - 33</a></p>
<p id="p224" data-pid="224" class="p224 sb"><span id="page1010" class="pageNum" data-no="1010" data-before-text="1010"></span><span id="chapter16"></span><span id="chapter16_verse1"></span><span class="w_ch"><strong>16 </strong></span>Intondeko z’umutima ni iz’umuntu yakuwe mw’ivu, mugabo inyishu y’ururimi iva kuri Yehova.</p>
<p id="p225" data-pid="225" class="p225 sb"><span id="chapter16_verse2"></span><strong><sup>2 </sup></strong>Inzira z’umuntu zose ziratyoroye mu maso yiwe, mugabo Yehova aragera imitima.</p>
<p id="p226" data-pid="226" class="p226 sb"><span id="chapter16_verse3"></span><strong><sup>3 </sup></strong>Nuragize ibikorwa vyawe Yehova ubwiwe, imigambi yawe izoheza ibe iyishimangiwe.</p>
<p id="p227" data-pid="227" class="p227 sb"><span id="chapter16_verse4"></span><strong><sup>4 </sup></strong>Vyose Yehova yabikoze ku bw’intumbero yiwe, egome, mbere n’umubisha ku bw’umusi mubi.</p>
<p id="p228" data-pid="228" class="p228 sb"><span id="chapter16_verse5"></span><strong><sup>5 </sup></strong>Uwishima mu mutima wese ni ikintu giteye ishishi kuri Yehova. Ukuboko kwokwiyunga ku kundi, yamara umuntu ntazobura guhanwa.</p>
<p id="p229" data-pid="229" class="p229 sb"><span id="chapter16_verse6"></span><strong><sup>6 </sup></strong>Biciye ku buntu bwuzuye urukundo no ku kuri ikosa rirahongerwa, kandi mu gutinya Yehova umuntu arakevya ngo ntagwe mu bibi.</p>
<p id="p230" data-pid="230" class="p230 sb"><span id="chapter16_verse7"></span><strong><sup>7 </sup></strong>Iyo Yehova ahimbawe n’inzira z’umuntu, atuma mbere n’abansi biwe bibera amahoro na we.</p>
<p id="p231" data-pid="231" class="p231 sb"><span id="chapter16_verse8"></span><strong><sup>8 </sup></strong>Duke turimwo ubugororotsi turuta umurengera w’ibintu utarimwo ubutungane.</p>
<p id="p232" data-pid="232" class="p232 sb"><span id="chapter16_verse9"></span><strong><sup>9 </sup></strong>Umutima w’umuntu yakuwe mw’ivu woshobora kwiyumvira inzira yiwe, mugabo Yehova ni we ayobora intambuko ziwe.</p>
<p id="p233" data-pid="233" class="p233 sb"><span id="chapter16_verse10"></span><strong><sup>10 </sup></strong>Ingingo ihumetswe ikwiye kuba ku minwa y’umwami; mu rubanza akanwa kiwe ntigakwiye kuba akatizigirwa.</p>
<p id="p234" data-pid="234" class="p234 sb"><span id="chapter16_verse11"></span><strong><sup>11 </sup></strong>Ikigeresho be n’umunzane bitabesha ni ivya Yehova; amabuye y’ugupimisha yose yo mw’isaho ni igikorwa ciwe.</p>
<p id="p235" data-pid="235" class="p235 sb"><span id="chapter16_verse12"></span><strong><sup>12 </sup></strong>Gukora ububisha ni ikintu giteye ishishi ku bami, kuko biciye ku bugororotsi ari ho intebe y’ubwami ishimangirwa.</p>
<p id="p236" data-pid="236" class="p236 sb"><span id="chapter16_verse13"></span><strong><sup>13 </sup></strong>Iminwa y’ubugororotsi irahimbara umwami ahambaye; kandi akunda uwuvuga ibigororotse.</p>
<p id="p237" data-pid="237" class="p237 sb"><span id="chapter16_verse14"></span><strong><sup>14 </sup></strong>Ubushangashirwe bw’umwami busobanura intumwa z’urupfu, mugabo umuntu w’inkerebutsi arabuhindukiza.</p>
<p id="p238" data-pid="238" class="p238 sb"><span id="chapter16_verse15"></span><strong><sup>15 </sup></strong>Mu muco wo mu maso h’umwami hari ubuzima, kandi ubutoni bwiwe ni nk’igicu c’imvura y’impeshi.</p>
<p id="p239" data-pid="239" class="p239 sb"><span id="chapter16_verse16"></span><strong><sup>16 </sup></strong>Kuronka ubukerebutsi, ewe kuntu biruta inzahabu! Kandi kuronka ugutegera ni ivyo guhitamwo kuruta ifeza.</p>
<p id="p240" data-pid="240" class="p240 sb"><span id="chapter16_verse17"></span><strong><sup>17 </sup></strong>Inzira y’ikirari y’abagororotse ni ugukevya ngo ntibagwe mu bibi. Uwuzigama inzira yiwe aba agumije ubuzima bwiwe.</p>
<p id="p241" data-pid="241" class="p241 sb"><span id="chapter16_verse18"></span><strong><sup>18 </sup></strong>Ubwishime buza imbere yo gusenyuka, umutima wibona na wo imbere yo gutsitara.</p>
<p id="p242" data-pid="242" class="p242 sb"><span id="chapter16_verse19"></span><strong><sup>19 </sup></strong>Kwiyorosha mu mutima kumwe n’abatekereza, biruta kugabura isahu kumwe n’abinantaza.</p>
<p id="p243" data-pid="243" class="p243 sb"><span id="chapter16_verse20"></span><strong><sup>20 </sup></strong>Uwerekana ko ari n’ugutahura kwimbitse mu kintu, azoronka ivyiza, kandi hahiriwe uwizigira Yehova.</p>
<p id="p244" data-pid="244" class="p244 sb"><span id="chapter16_verse21"></span><strong><sup>21 </sup></strong>Umuntu w’inkerebutsi mu mutima azokwitwa uwutegera, kandi uw’iminwa isosa arongereza ubushobozi bwo gutuma umuntu anyurwa.</p>
<p id="p245" data-pid="245" class="p245 sb"><span id="chapter16_verse22"></span><strong><sup>22 </sup></strong>Ugutahura kwimbitse ni iriba ry’ubuzima kuri benekwo; kandi indero y’ibipfu ni ubupfu.</p>
<p id="p246" data-pid="246" class="p246 sb"><span id="page1011" class="pageNum" data-no="1011" data-before-text="1011"></span><span id="chapter16_verse23"></span><strong><sup>23 </sup></strong>Umutima w’umuntu w’inkerebutsi utera akanwa kiwe kwerekana ugutahura kwimbitse, kandi wongera ku minwa yiwe ubushobozi bwo gutuma umuntu anyurwa.</p>
<p id="p247" data-pid="247" class="p247 sb"><span id="chapter16_verse24"></span><strong><sup>24 </sup></strong>Amajambo ahimbaye ni ikimamara c’ubuki, asosera umutima kandi agakiza amagufa.</p>
<p id="p248" data-pid="248" class="p248 sb"><span id="chapter16_verse25"></span><strong><sup>25 </sup></strong>Hari inzira iba igororotse imbere y’umuntu, mugabo iherezo ryayo mu nyuma ari inzira z’urupfu.</p>
<p id="p249" data-pid="249" class="p249 sb"><span id="chapter16_verse26"></span><strong><sup>26 </sup></strong>Icipfuzo c’umukozi akora agatama caramukoreye kiratama, kubera ko akanwa kiwe kamuhase cane.</p>
<p id="p250" data-pid="250" class="p250 sb"><span id="chapter16_verse27"></span><strong><sup>27 </sup></strong>Umuntu w’imburakimazi arimba ibibi, kandi ku minwa yiwe ni nk’aho hari umuriro uturira.</p>
<p id="p251" data-pid="251" class="p251 sb"><span id="chapter16_verse28"></span><strong><sup>28 </sup></strong>Umuntu w’imigambi y’uruyeri aguma yandurutsa amahane, kandi umubesheranyi atandukanya abasanganywe.</p>
<p id="p252" data-pid="252" class="p252 sb"><span id="chapter16_verse29"></span><strong><sup>29 </sup></strong>Umuntu w’ubukazi aryosharyosha mugenziwe, kandi ntabura kumutera kuja mu nzira itari nziza. <span id="chapter16_verse30"></span><strong><sup>30 </sup></strong>Akomaguza amaso ngo ategure imigambi y’uruyeri. Afyondaniriza hamwe iminwa yiwe, akarangura koko umugambi wiwe w’uruyeri.</p>
<p id="p253" data-pid="253" class="p253 sb"><span id="chapter16_verse31"></span><strong><sup>31 </sup></strong>Imvi ku mutwe ni urugori rw’ubwiza iyo ruboneka mu nzira y’ubugororotsi.</p>
<p id="p254" data-pid="254" class="p254 sb"><span id="chapter16_verse32"></span><strong><sup>32 </sup></strong>Uwuteba gushavura aruta umunyenkomezi, kandi uwucungera umutima wiwe aruta uwufata igisagara.</p>
<p id="p255" data-pid="255" class="p255 sb"><span id="chapter16_verse33"></span><strong><sup>33 </sup></strong>Ubupfindo butererwa mu gikondorero, mugabo ingingo yose izanana kuri bwo iva kuri Yehova.</p>
</body>
</html>
