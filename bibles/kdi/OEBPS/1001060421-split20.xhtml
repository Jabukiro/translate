<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Imigani 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Imigani</a>  <a href="biblechapternav20.xhtml">20</a> : <a href="bibleversenav20_20.xhtml">1 - 30</a></p>
<p id="p337" data-pid="337" class="p337 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Umuvinyu ni umushinyaguzi, inzoga iboreza irasebagirika, kandi uwuzimizwa na yo wese si inkerebutsi.</p>
<p id="p338" data-pid="338" class="p338 sb"><span id="chapter20_verse2"></span><strong><sup>2 </sup></strong>Uguca ivutu kw’umwami ni ukuroha nk’ukw’intambwe y’umukangara y’umugāra. Uwikwegera uburake bwiwe aba ariko yicumurako.</p>
<p id="p339" data-pid="339" class="p339 sb"><span id="chapter20_verse3"></span><strong><sup>3 </sup></strong>Ni ubuninahazwa ku muntu kureka ibihari, mugabo umuntu wese w’igipfu avyisukamwo.</p>
<p id="p340" data-pid="340" class="p340 sb"><span id="chapter20_verse4"></span><strong><sup>4 </sup></strong>Kubera urushana, ikinebwe ntikizorima; kizosegerereza mu gihe c’ishwabura, mugabo nta kintu kizoboneka.</p>
<p id="p341" data-pid="341" class="p341 sb"><span id="chapter20_verse5"></span><strong><sup>5 </sup></strong>Inama mu mutima w’umuntu ni nk’amazi ari kure epfo, mugabo umuntu ari n’ugutahura arayivoma.</p>
<p id="p342" data-pid="342" class="p342 sb"><span id="chapter20_verse6"></span><strong><sup>6 </sup></strong>Abantu indiri bazotangaza umwe wese ubuntu bwuzuye urukundo bwiwe, mugabo umuntu w’umwizigirwa ni nde yomuronka?</p>
<p id="p343" data-pid="343" class="p343 sb"><span id="chapter20_verse7"></span><strong><sup>7 </sup></strong>Umugororotsi agendera mu gutungana kwiwe. Hahiriwe abana biwe mu nyuma ziwe.</p>
<p id="p344" data-pid="344" class="p344 sb"><span id="chapter20_verse8"></span><strong><sup>8 </sup></strong>Umwami aricara ku ntebe y’imanza, agashwiragirisha amaso yiwe ububi bwose.</p>
<p id="p345" data-pid="345" class="p345 sb"><span id="chapter20_verse9"></span><strong><sup>9 </sup></strong>Ni nde yovuga ati: “Naratyoroye umutima wanje; nsigaye nera ku gicumuro canje”?</p>
<p id="p346" data-pid="346" class="p346 sb"><span id="chapter20_verse10"></span><strong><sup>10 </sup></strong>Ubwoko bubiri bw’amabuye y’ugupima be n’ubwoko bubiri bw’ingero za efa, emwe, vyose hamwe ni ikintu giteye ishishi kuri Yehova.</p>
<p id="p347" data-pid="347" class="p347 sb"><span id="chapter20_verse11"></span><strong><sup>11 </sup></strong>Mbere biciye ku ngeso ziwe, umwana aramenyekana ko ivyo akora vyoba bityoroye kandi bigororotse.</p>
<p id="p348" data-pid="348" class="p348 sb"><span id="chapter20_verse12"></span><strong><sup>12 </sup></strong>Ugutwi kwumva be n’ijisho ribona, Yehova ubwiwe ni we yabikoze vyompi.</p>
<p id="p349" data-pid="349" class="p349 sb"><span id="chapter20_verse13"></span><strong><sup>13 </sup></strong>Ntukunde itiro, woye kuja mu bworo. Kanura, uhage umukate.</p>
<p id="p350" data-pid="350" class="p350 sb"><span id="chapter20_verse14"></span><strong><sup>14 </sup></strong>“Ni kibi, kibi!” ni ko umuguzi avuga, akigira. Maze agaca yigamba.</p>
<p id="p351" data-pid="351" class="p351 sb"><span id="chapter20_verse15"></span><strong><sup>15 </sup></strong>Hariho inzahabu, hakaba n’umurengera w’amabuye y’agaciro yitwa korali; mugabo iminwa y’ubumenyi ni ivyombo vy’agaciro.</p>
<p id="p352" data-pid="352" class="p352 sb"><span id="chapter20_verse16"></span><strong><sup>16 </sup></strong>Twara impuzu y’umuntu, nimba yishinze uw’ahandi; mu gihe na ho ari ibijanye n’umugore w’umunyamahangakazi, fata ingwati kwa nya muntu.</p>
<p id="p353" data-pid="353" class="p353 sb"><span id="chapter20_verse17"></span><strong><sup>17 </sup></strong>Umukate ubonetse biciye ku kinyoma uraryohera umuntu, mugabo mu nyuma akanwa kiwe kazokwuzuzwa urucekeri.</p>
<p id="p354" data-pid="354" class="p354 sb"><span id="chapter20_verse18"></span><strong><sup>18 </sup></strong>Biciye ku mpanuro, imigambi irashimangirwa, biciye ku buyobozi bw’ubuhanga na ho urwane intambara yawe.</p>
<p id="p355" data-pid="355" class="p355 sb"><span id="page1016" class="pageNum" data-no="1016" data-before-text="1016"></span><span id="chapter20_verse19"></span><strong><sup>19 </sup></strong>Uwugendagenda arondera kubeshera abandi ahishura ikiyago c’akabanga; kandi ntukagiranire imigenderanire n’uwukwegakwegwa n’iminwa yiwe.</p>
<p id="p356" data-pid="356" class="p356 sb"><span id="chapter20_verse20"></span><strong><sup>20 </sup></strong>Uwo wese ahamagarira akabi kuri se na nyina, itara ryiwe rizozima umwiza wegereje.</p>
<p id="p357" data-pid="357" class="p357 sb"><span id="chapter20_verse21"></span><strong><sup>21 </sup></strong>Intoranwa ibanza kuronkwa biciye ku munoho, mugabo kazoza kayo ntikazohezagirwa.</p>
<p id="p358" data-pid="358" class="p358 sb"><span id="chapter20_verse22"></span><strong><sup>22 </sup></strong>Ntuvuge ngo: “Nzokwishura umuntu ikibi!” Niwizigire Yehova, na we azogukiza.</p>
<p id="p359" data-pid="359" class="p359 sb"><span id="chapter20_verse23"></span><strong><sup>23 </sup></strong>Ubwoko bubiri bw’amabuye y’ugupima ni ikintu giteye ishishi kuri Yehova, kandi umunzane wiba si mwiza.</p>
<p id="p360" data-pid="360" class="p360 sb"><span id="chapter20_verse24"></span><strong><sup>24 </sup></strong>Intambuko z’umuntu w’umugabo ziva kuri Yehova. Nayo umuntu yakuwe mw’ivu, yotegera ate inzira yiwe?</p>
<p id="p361" data-pid="361" class="p361 sb"><span id="chapter20_verse25"></span><strong><sup>25 </sup></strong>Ni umutego iyo umuntu yakuwe mw’ivu yihutiye gusemerera ngo: “Ni ceranda!”, maze inyuma y’indagano akagomba gusuzuma ibintu.</p>
<p id="p362" data-pid="362" class="p362 sb"><span id="chapter20_verse26"></span><strong><sup>26 </sup></strong>Umwami w’inkerebutsi ashwiragiza ababisha, kandi abazungurukirizako ikurudumu.</p>
<p id="p363" data-pid="363" class="p363 sb"><span id="chapter20_verse27"></span><strong><sup>27 </sup></strong>Impemu z’umuntu yakuwe mw’ivu ni itara rya Yehova, rigasuzuma ryitonze mu bihimba vyose vy’ibwina mu nda.</p>
<p id="p364" data-pid="364" class="p364 sb"><span id="chapter20_verse28"></span><strong><sup>28 </sup></strong>Ubuntu bwuzuye urukundo be n’ukuri, ivyo birazigama umwami; kandi ubuntu bwuzuye urukundo ni bwo ashigikiza intebe yiwe y’ubwami.</p>
<p id="p365" data-pid="365" class="p365 sb"><span id="chapter20_verse29"></span><strong><sup>29 </sup></strong>Ubwiza bw’imisore ni inkomezi zayo, kandi ubwiza bwakaka bw’abatama ni imvi ku mutwe wabo.</p>
<p id="p366" data-pid="366" class="p366 sb"><span id="chapter20_verse30"></span><strong><sup>30 </sup></strong>Ibisebe bisesereza ni vyo binyukura ikibi ngo kihave; inkoni na zo, zinyukura ibihimba vy’ibwina mu nda.</p>
</body>
</html>
