<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Umusiguzi 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Umusiguzi</a>  <a href="biblechapternav21.xhtml">11</a> : <a href="bibleversenav21_11.xhtml">1 - 10</a></p>
<p id="p89" data-pid="89" class="p89 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Terera umukate wawe ku buringanire bw’amazi, kuko inyuma y’imisi myinshi uzokwongera kuwuronka. <span id="chapter11_verse2"></span><strong><sup>2 </sup></strong>Nuhe umugabane abantu indwi, canke mbere umunani, kuko utazi icago kizoshika kw’isi.</p>
<p id="p90" data-pid="90" class="p90 sb"><span id="chapter11_verse3"></span><strong><sup>3 </sup></strong>Iyo ibicu vyuzuye amazi, birasuka imvura y’isegenya kw’isi; kandi iyo igiti kiguye amagana mu bumanuko canke amagana mu buraruko, aho nya giti kiguye ni ho kizoba.</p>
<p id="p91" data-pid="91" class="p91 sb"><span id="chapter11_verse4"></span><strong><sup>4 </sup></strong>Uwuraba umuyaga ntazobiba imbuto; kandi uwitegereza ibicu ntazoshwabura.</p>
<p id="p92" data-pid="92" class="p92 sb"><span id="chapter11_verse5"></span><strong><sup>5 </sup></strong>Nk’uko nyene utazi inzira y’impwemu mu magufa mu nda y’uwibungenze, ni ko utazi igikorwa c’Imana y’ukuri, imwe ikora ibintu vyose.</p>
<p id="p93" data-pid="93" class="p93 sb"><span id="chapter11_verse6"></span><strong><sup>6 </sup></strong>Mu gitondo, biba imbuto yawe, kandi gushika ku mugoroba ntureke ukuboko kwawe ngo kuruhuke; kuko utazi aho bizokunda, ko ari aha canke hariya, canke nimba hompi hazoba heza cokimwe.</p>
<p id="p94" data-pid="94" class="p94 sb"><span id="chapter11_verse7"></span><strong><sup>7 </sup></strong>Emwe, umuco urasosa, kandi ni vyiza ku maso kubona izuba; <span id="chapter11_verse8"></span><strong><sup>8 </sup></strong>kuko, nimba umuntu abayeho mbere imyaka myinshi, nayinezerwemwo yose. Kandi niyibuke imisi y’umwiza, naho yoba myinshi; umusi wose uje ni ubusa.</p>
<p id="p95" data-pid="95" class="p95 sb"><span id="chapter11_verse9"></span><strong><sup>9 </sup></strong>Nezerwa, musore, mu buto bwawe, kandi umutima wawe ukugirire neza mu misi y’ubusore bwawe, kandi ugendere mu nzira z’umutima wawe no mu vyo amaso yawe abona. Mugabo umenye ko kubera ivyo vyose Imana y’ukuri izogushira mu rubanza. <span id="chapter11_verse10"></span><strong><sup>10 </sup></strong>Kūra rero umwikomo mu mutima wawe, kandi wigize ivyago kure y’umubiri wawe; kuko ubuto n’ubusore ari ubusa.</p>
</body>
</html>
