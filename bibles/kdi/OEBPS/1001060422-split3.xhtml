<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Umusiguzi 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Umusiguzi</a>  <a href="biblechapternav21.xhtml">3</a> : <a href="bibleversenav21_3.xhtml">1 - 22</a></p>
<p id="p16" data-pid="16" class="p16 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Ikintu cose kirafise igihe cashingiwe, mbere ikintu cose munsi y’amajuru kirafise igihe caco: <span id="chapter3_verse2"></span><strong><sup>2 </sup></strong>hari igihe co kuvuka n’igihe co gupfa; igihe co gutera n’igihe co kurandura icatewe; <span id="chapter3_verse3"></span><strong><sup>3 </sup></strong>igihe co kwica n’igihe co gukiza; igihe co gusenyura n’igihe co kwubaka; <span id="chapter3_verse4"></span><strong><sup>4 </sup></strong>igihe co kurira n’igihe co gutwenga; igihe co kuboroga n’igihe co kwikina amatavu; <span id="chapter3_verse5"></span><strong><sup>5 </sup></strong>igihe co gushibura amabuye n’igihe co kwegeraniriza amabuye hamwe; igihe co kugumbira n’igihe co kureka kugumbira; <span id="chapter3_verse6"></span><strong><sup>6 </sup></strong>igihe co kurondera n’igihe co guheba; igihe co kugumya n’igihe co guta; <span id="chapter3_verse7"></span><strong><sup>7 </sup></strong>igihe co gutabura n’igihe co gushona; igihe co kunuma n’igihe co kuvuga; <span id="chapter3_verse8"></span><strong><sup>8 </sup></strong>igihe co gukunda n’igihe co kwanka; igihe <span id="page1034" class="pageNum" data-no="1034" data-before-text="1034"></span>c’intambara n’igihe c’amahoro. <span id="chapter3_verse9"></span><strong><sup>9 </sup></strong>Ni akarusho gaki uwukora aronka mu vyo akora agatama?</p>
<p id="p17" data-pid="17" class="p17 sb"><span id="chapter3_verse10"></span><strong><sup>10 </sup></strong>Narabonye igikorwa Imana yahaye abana b’abantu ngo bakore. <span id="chapter3_verse11"></span><strong><sup>11 </sup></strong>Ikintu cose yakigize ciza mu gihe caco. Mbere n’igihe kitagira urugero yagishize mu mutima wabo, ngo abantu ntibigere bubura igikorwa Imana y’ukuri yakoze kuva ku ntango gushika kw’iherezo. <span id="chapter3_verse12"></span><strong><sup>12 </sup></strong>Naramenye yuko ata kintu kiriho kibarutira kunezerwa no gukora iciza mu buzima; <span id="chapter3_verse13"></span><strong><sup>13 </sup></strong>kandi ko umuntu wese yorya, emwe, akanywa, akabona iciza ku bw’igikorwa ciwe cose c’ubutame. Ni yo ngabirano y’Imana.</p>
<p id="p18" data-pid="18" class="p18 sb"><span id="chapter3_verse14"></span><strong><sup>14 </sup></strong>Naramenye yuko ikintu cose Imana y’ukuri ikora, kizoba ic’igihe kitagira urugero. Nta kiri bwongerwe kuri co kandi nta kiri bukurwe kuri co; mugabo Imana y’ukuri ni yo yagikoze, ngo abantu batinye kubera yo.</p>
<p id="p19" data-pid="19" class="p19 sb"><span id="chapter3_verse15"></span><strong><sup>15 </sup></strong>Icabayeho, cari caramaze kubaho, kandi ikizobaho kiramaze kubaho; kandi Imana y’ukuri ubwayo iguma irondera igikurikiranwa.</p>
<p id="p20" data-pid="20" class="p20 sb"><span id="chapter3_verse16"></span><strong><sup>16 </sup></strong>Narongeye mbona munsi y’izuba ikibanza c’ubutungane, kandi muri co ni ho ububisha bwari; mbona n’ikibanza c’ubugororotsi, kandi muri co ububisha ni ho bwari. <span id="chapter3_verse17"></span><strong><sup>17 </sup></strong>Jewe navuze mu mutima wanje, nti: “Imana y’ukuri izocira urubanza umugororotsi n’umubisha, kuko ikintu cose gifise igihe caco n’igikorwa cose ng’aho kikagira igihe caco.”</p>
<p id="p21" data-pid="21" class="p21 sb"><span id="chapter3_verse18"></span><strong><sup>18 </sup></strong>Jewe ubwanje naravuze mu mutima wanje ku biraba abana b’abantu yuko Imana y’ukuri izobagosora, ngo babone yuko ubwabo ari ibikoko. <span id="chapter3_verse19"></span><strong><sup>19 </sup></strong>Kuko hari iherezo ku bijanye n’abana b’abantu be n’iherezo ku bijanye n’igikoko, kandi bifise iherezo rimwe. Uko kimwe gipfa, ni ko n’ikindi gipfa; kandi vyose bifise impwemu imwe itarenga, ku buryo ata co umuntu asumvya igikoko, kuko vyose ari ubusa. <span id="chapter3_verse20"></span><strong><sup>20 </sup></strong>Vyose bija ahantu hamwe. Vyose vyavuye mu mukungugu, kandi vyose bisubira mu mukungugu. <span id="chapter3_verse21"></span><strong><sup>21 </sup></strong>Ni nde azi impwemu y’abana b’abantu, ko yoba iduga hejuru; n’impwemu y’igikoko, ko yoba imanuka epfo mw’isi? <span id="chapter3_verse22"></span><strong><sup>22 </sup></strong>Kandi nabonye yuko ata kintu kiruta ko umuntu yonezerwa mu bikorwa vyiwe, kuko uwo ari wo mugabane wiwe; kuko, ni nde azomuzana ngo arabe ibizoba mu nyuma ziwe?</p>
</body>
</html>
