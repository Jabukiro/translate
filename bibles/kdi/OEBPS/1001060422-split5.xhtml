<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Umusiguzi 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Umusiguzi</a>  <a href="biblechapternav21.xhtml">5</a> : <a href="bibleversenav21_5.xhtml">1 - 20</a></p>
<p id="p30" data-pid="30" class="p30 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Rinda ibirenge vyawe igihe cose ugiye ku nzu y’Imana y’ukuri; kandi umuntu niyegere kugira yumve, atari kugira atange ikimazi nk’uko ibijuju bigira, kuko bitamenya ko biriko bikora ikibi.</p>
<p id="p31" data-pid="31" class="p31 sb"><span id="chapter5_verse2"></span><strong><sup>2 </sup></strong>Ntiwihute ku bijanye n’akanwa kawe; nayo ku vyerekeye umutima wawe, ntiwihutagize gusohora ijambo imbere y’Imana y’ukuri. Kuko Imana y’ukuri iri mw’ijuru, mugabo wewe uri kw’isi. Ni co gituma amajambo yawe akwiye kuba make. <span id="chapter5_verse3"></span><strong><sup>3 </sup></strong>Kuko indoto zitabura kuza kubera umurengera w’ibikorwa, n’ijwi ry’ikijuju rikaza kubera umurengera w’amajambo. <span id="chapter5_verse4"></span><strong><sup>4 </sup></strong>Igihe cose uraganiye Imana indagano, ntugonanwe kuyishitsa, kuko ata wuhimbarwa n’ibijuju. Ico uraganye, gishitse. <span id="chapter5_verse5"></span><strong><sup>5 </sup></strong>Wopfuma utaragana, hako uragana ntushitse. <span id="chapter5_verse6"></span><strong><sup>6 </sup></strong>Ntiwemerere akanwa kawe gucumuza umubiri wawe, eka ntunavuge imbere y’umumarayika yuko kwari ukwihenda. Kubera iki Imana y’ukuri yorakara kubera ijwi ryawe, ikabwirizwa gusambura igikorwa c’amaboko yawe? <span id="chapter5_verse7"></span><strong><sup>7 </sup></strong>Kuko kubera ubwinshi bw’ibikorwa haba indoto, <span id="page1036" class="pageNum" data-no="1036" data-before-text="1036"></span>hakaba n’ibintu vy’ubusa n’amajambo ku bwinshi. Mugabo tinya Imana y’ukuri ubwayo.</p>
<p id="p32" data-pid="32" class="p32 sb"><span id="chapter5_verse8"></span><strong><sup>8 </sup></strong>Niwabona mu ntara y’ubutware uguhahazwa kwa ntahonikora n’ugukurwaho kw’urubanza be n’ugukurwaho kw’ubugororotsi hakoreshejwe ubukazi, ntibize bikwumize, kuko uwuri hejuru y’uwuri hejuru ariko aritegereza, kandi hariho abari hejuru yabo.</p>
<p id="p33" data-pid="33" class="p33 sb"><span id="chapter5_verse9"></span><strong><sup>9 </sup></strong>Kandi, inyungu y’isi iri hagati muri bo bose; umwami ubwiwe arakorerwa ku bijanye n’itongo.</p>
<p id="p34" data-pid="34" class="p34 sb"><span id="chapter5_verse10"></span><strong><sup>10 </sup></strong>Inkunzi y’ifeza ntizohaga ifeza, eka n’inkunzi y’ubutunzi ntizohaga inyungu. Ivyo na vyo nyene ni ubusa.</p>
<p id="p35" data-pid="35" class="p35 sb"><span id="chapter5_verse11"></span><strong><sup>11 </sup></strong>Iyo ivyiza bigwiriye, ababirya ntibabura kugwira. Kandi ni akarusho gaki kahari kuri nyenevyo ahambaye, atari ukubirabisha amaso yiwe?</p>
<p id="p36" data-pid="36" class="p36 sb"><span id="chapter5_verse12"></span><strong><sup>12 </sup></strong>Agatiro k’uwukora karasosa, yaba arya bike canke vyinshi; mugabo umukimba w’umutunzi ntumukundira gutora agatiro.</p>
<p id="p37" data-pid="37" class="p37 sb"><span id="chapter5_verse13"></span><strong><sup>13 </sup></strong>Hariho icago kibi rwose nabonye munsi y’izuba: kuba ubutunzi bubikirwa nyenebwo ahambaye ku bwo kumuteza ivyago. <span id="chapter5_verse14"></span><strong><sup>14 </sup></strong>Ubwo butunzi bwarayogeye kubera igikorwa c’ivyago, kandi yavyaye umwana ata kintu namba kiri mu kuboko kwiwe.</p>
<p id="p38" data-pid="38" class="p38 sb"><span id="chapter5_verse15"></span><strong><sup>15 </sup></strong>Kurya nyene umuntu yavuye mu nda ya nyina, ni ko azokwongera kugenda ari gusa, nk’uko yaje; nta kintu na kimwe umuntu ashobora kujana ku bw’igikorwa ciwe c’ubutame, ngo agende agitwaye mu kuboko kwiwe.</p>
<p id="p39" data-pid="39" class="p39 sb"><span id="chapter5_verse16"></span><strong><sup>16 </sup></strong>Kandi ibi na vyo nyene ni icago kibi rwose: nk’uko umuntu yaje, ni ko azogenda; kandi ni inyungu nki ihari ku wuguma akora agatama akorera umuyaga? <span id="chapter5_verse17"></span><strong><sup>17 </sup></strong>Vyongeye, mu misi yiwe yose arīra mu mwiza, n’umwikomo mwinshi koko, arwaye, hariko n’ibimutera uburakari.</p>
<p id="p40" data-pid="40" class="p40 sb"><span id="chapter5_verse18"></span><strong><sup>18 </sup></strong>Raba! Ikiruta ibindi jewe niboneye, kikaba ari ciza, ni uko umuntu yorya, akanywa, akabona iciza ku bw’igikorwa c’ubutame ciwe cose akora agatama munsi y’izuba mu misi yose y’ubuzima bwiwe Imana y’ukuri yamuhaye, kuko uwo ari wo mugabane wiwe. <span id="chapter5_verse19"></span><strong><sup>19 </sup></strong>Vyongeye, umuntu wese Imana y’ukuri yahaye ubutunzi be n’amatungo, yamuhaye n’ububasha bwo kubiryako no kujana umugabane wiwe no kunezererwa igikorwa ciwe c’ubutame. Iyo ni yo ngabirano y’Imana. <span id="chapter5_verse20"></span><strong><sup>20 </sup></strong>Kuko atari kenshi azokwibuka imisi y’ubuzima bwiwe, kuko Imana y’ukuri imufatiriye n’umunezero w’umutima wiwe.</p>
</body>
</html>
