<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Umusiguzi 7</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Umusiguzi</a>  <a href="biblechapternav21.xhtml">7</a> : <a href="bibleversenav21_7.xhtml">1 - 29</a></p>
<p id="p45" data-pid="45" class="p45 sb"><span id="chapter7"></span><span id="chapter7_verse1"></span><span class="w_ch"><strong>7 </strong></span>Izina ryiza riraruta amavuta meza, n’umusi w’ugupfa uraruta umusi w’ukuvuka. <span id="chapter7_verse2"></span><strong><sup>2 </sup></strong>Kuja ku nzu y’ikigandaro biraruta kuja ku nzu y’inzimano, kuko iryo ari ryo herezo ry’abantu bose; kandi umuzima akwiye kubishira ku mutima. <span id="chapter7_verse3"></span><strong><sup>3 </sup></strong>Umwikomo uraruta agatwengo, kuko biciye ku kwiraburanirwa mu maso ari ho umutima urushiriza kuba mwiza. <span id="chapter7_verse4"></span><strong><sup>4 </sup></strong>Umutima w’abantu b’inkerebutsi uri mu nzu y’ikigandaro, mugabo umutima w’ibijuju uri mu nzu y’umunezero.</p>
<p id="p46" data-pid="46" class="p46 sb"><span id="chapter7_verse5"></span><strong><sup>5 </sup></strong>Kwumva uguhambarirwa n’umuntu w’inkerebutsi biraruta kuba uwumva ururirimbo rw’ibijuju. <span id="chapter7_verse6"></span><strong><sup>6 </sup></strong>Kuko nka kurya kw’urwamo rw’amahwa munsi y’inkono, ni ko agatwengo k’ikijuju kameze; kandi ivyo na vyo nyene ni ubusa. <span id="chapter7_verse7"></span><strong><sup>7 </sup></strong>Kuko agahahazo gashobora gutuma umuntu w’inkerebutsi akora nk’umusazi, n’ingabirano irashobora kwica umutima.</p>
<p id="p47" data-pid="47" class="p47 sb"><span id="chapter7_verse8"></span><strong><sup>8 </sup></strong>Iherezo ry’ikintu mu nyuma, riraruta intango yaco. Uwihangana araruta uw’umutima wibona. <span id="chapter7_verse9"></span><strong><sup>9 </sup></strong>Ntiwihute kubabara mu mutima wawe, kuko ukubabara ari kwo gucumbitse mu gikiriza c’ibijuju.</p>
<p id="p48" data-pid="48" class="p48 sb"><span id="chapter7_verse10"></span><strong><sup>10 </sup></strong>Ntuvuge ngo: “Kubera iki imisi ya kera yabaye myiza kuruta iyi?”, kuko ivyo utoba ubibajije bivuye ku bukerebutsi.</p>
<p id="p49" data-pid="49" class="p49 sb"><span id="chapter7_verse11"></span><strong><sup>11 </sup></strong>Ubukerebutsi buri kumwe n’intoranwa ni bwiza, kandi ni ubw’akarusho ku babona izuba. <span id="chapter7_verse12"></span><strong><sup>12 </sup></strong>Kuko ubukerebutsi bukingira umuntu nk’uko amahera akingira umuntu; mugabo akarusho k’ubumenyi ni uko ubukerebutsi buzigamira ubuzima benebwo.</p>
<p id="p50" data-pid="50" class="p50 sb"><span id="page1038" class="pageNum" data-no="1038" data-before-text="1038"></span><span id="chapter7_verse13"></span><strong><sup>13 </sup></strong>Nubone igikorwa c’Imana y’ukuri; kuko, ni nde ashobora kugorora ico yahetaritse? <span id="chapter7_verse14"></span><strong><sup>14 </sup></strong>Ku musi mwiza nube umuntu ameze neza, ku musi w’ivyago na ho ubone yuko Imana y’ukuri bino yabikoze neza na neza nk’ivyo bindi, kugira ngo abantu ntibubure ikintu na kimwe mu nyuma zabo.</p>
<p id="p51" data-pid="51" class="p51 sb"><span id="chapter7_verse15"></span><strong><sup>15 </sup></strong>Vyose narabibonye mu misi yanje y’ubusa. Hari umugororotsi apfira mu bugororotsi bwiwe, hakaba n’umubisha arambira mu bubi bwiwe.</p>
<p id="p52" data-pid="52" class="p52 sb"><span id="chapter7_verse16"></span><strong><sup>16 </sup></strong>Ntube umugororotsi birenze urugero, eka ntiwiyerekane ko uri inkerebutsi bikabije. Kubera iki wokwikwegera ubugesera? <span id="chapter7_verse17"></span><strong><sup>17 </sup></strong>Ntube umubisha birenze urugero, eka ntucike igipfu. Kubera iki wopfa kandi atari igihe cawe? <span id="chapter7_verse18"></span><strong><sup>18 </sup></strong>Vyiza ni uko wofata kimwe, mugabo n’ico kindi ntugikureko ukuboko kwawe; kuko uwutinya Imana azobijana vyose.</p>
<p id="p53" data-pid="53" class="p53 sb"><span id="chapter7_verse19"></span><strong><sup>19 </sup></strong>Ubukerebutsi burakomeye ku muntu w’inkerebutsi kurusha abantu cumi b’ububasha babayeho mu gisagara. <span id="chapter7_verse20"></span><strong><sup>20 </sup></strong>Kuko ata muntu w’umugororotsi ariho mw’isi aguma akora ivyiza ntacumure.</p>
<p id="p54" data-pid="54" class="p54 sb"><span id="chapter7_verse21"></span><strong><sup>21 </sup></strong>Vyongeye, ntushire umutima wawe ku majambo yose abantu bovuga, ntuhave wumva umusuku wawe aguhamagarirako akabi. <span id="chapter7_verse22"></span><strong><sup>22 </sup></strong>Kuko umutima wawe uzi neza yuko incuro nyinshi na wewe nyene wahamagariye akabi ku bandi.</p>
<p id="p55" data-pid="55" class="p55 sb"><span id="chapter7_verse23"></span><strong><sup>23 </sup></strong>Ivyo vyose narabigejeje nkoresheje ubukerebutsi. Navuze nti: “Nzocika inkerebutsi.” Mugabo bwari kure yanje. <span id="chapter7_verse24"></span><strong><sup>24 </sup></strong>Icabayeho kiri kure, kandi kirimbitse bihebuje. Ni nde yocubura? <span id="chapter7_verse25"></span><strong><sup>25 </sup></strong>Jewe narahindukiye, mbere n’umutima wanje ugira kuno, kugira ngo menye, ngendure kandi ndondere ubukerebutsi be n’imvo y’ibintu, no kugira ngo menye ivyerekeye ububisha bw’ubujuju be n’ubupfu bw’ubusazi; <span id="chapter7_verse26"></span><strong><sup>26 </sup></strong>ndaheza nubura ibi: Nasanze ikirura kuruta urupfu ari umugore ameze nk’insenga z’uruhigi, umutima wiwe ukaba insenga z’umukwabu, amaboko yiwe na yo akaba amapingu. Umuntu aba mwiza imbere y’Imana y’ukuri iyo amukize, mugabo umuntu aracumura iyo acakiwe na we.</p>
<p id="p56" data-pid="56" class="p56 sb"><span id="chapter7_verse27"></span><strong><sup>27 </sup></strong>“Raba! Ivyo narabitoye,” ni ko umukoranyashengero yavuze, “mu gufata ikintu kimwe inyuma y’ikindi, ngo menye incamake, <span id="chapter7_verse28"></span><strong><sup>28 </sup></strong>ari yo umutima wanje wagumye urondera, mugabo sinayitoye. Narabonye umugabo umwe mu gihumbi, ariko nta mugore nabonye muri abo bose. <span id="chapter7_verse29"></span><strong><sup>29 </sup></strong>Raba! Ibi vyonyene ni vyo nabonye, yuko Imana y’ukuri abantu yabakoze bagororotse, mugabo bo birondereye imigambi myinshi.”</p>
</body>
</html>
