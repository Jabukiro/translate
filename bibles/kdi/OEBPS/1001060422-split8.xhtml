<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Umusiguzi 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Umusiguzi</a>  <a href="biblechapternav21.xhtml">8</a> : <a href="bibleversenav21_8.xhtml">1 - 17</a></p>
<p id="p57" data-pid="57" class="p57 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Ni nde ameze nk’inkerebutsi? Kandi ni nde azi insobanuro y’ikintu? Ubukerebutsi bw’umuntu ni bwo butuma mu maso hiwe hakayangana, mbere n’ubukari bwo mu maso hiwe bugahinduka bukamera neza.</p>
<p id="p58" data-pid="58" class="p58 sb"><span id="page1039" class="pageNum" data-no="1039" data-before-text="1039"></span><span id="chapter8_verse2"></span><strong><sup>2 </sup></strong>Mvuga nti: “Gumya itegeko ry’umwami, kandi ivyo ubigire ubitumwe n’ukwitwararika indahiro y’Imana. <span id="chapter8_verse3"></span><strong><sup>3 </sup></strong>Ntiwihute, kugira ngo uve imbere yiwe. Ntuhagarare mu kintu kibi. Kuko ibimuhimbara gukora vyose azobikora, <span id="chapter8_verse4"></span><strong><sup>4 </sup></strong>kuko ijambo ry’umwami ari bwo bubasha; kandi ni nde yomubwira ngo: ‘Ivyo ukora ni ibiki?’”</p>
<p id="p59" data-pid="59" class="p59 sb"><span id="chapter8_verse5"></span><strong><sup>5 </sup></strong>Uwugumya ibwirizwa ntazomenya ikintu na kimwe c’icago, kandi umutima w’ubukerebutsi uzomenya igihe n’urubanza vyompi. <span id="chapter8_verse6"></span><strong><sup>6 </sup></strong>Kuko ikintu cose gifise igihe caco n’urubanza rwaco, kuko ivyago vy’abantu ari vyinshi kuri bo. <span id="chapter8_verse7"></span><strong><sup>7 </sup></strong>Kuko ata n’umwe azi ibizoba; kuko, ni nde ashobora kumubwira ingene bizoba?</p>
<p id="p60" data-pid="60" class="p60 sb"><span id="chapter8_verse8"></span><strong><sup>8 </sup></strong>Nta muntu afise ububasha ku mpwemu ngo atangire impwemu; eka nta n’ububasha namba buhaba ku musi w’urupfu; kandi nta n’umwe akurwako ukuja muri iyo ntambara. Kandi ububisha ntibuzokiza ababwivobekamwo.</p>
<p id="p61" data-pid="61" class="p61 sb"><span id="chapter8_verse9"></span><strong><sup>9 </sup></strong>Ivyo vyose narabibonye, ndaheza nshira umutima ku gikorwa cose cakozwe munsi y’izuba, mu kiringo umuntu yaganje uwundi mu kumugirira nabi. <span id="chapter8_verse10"></span><strong><sup>10 </sup></strong>Mugabo, naho ivyo ari ko biri, narabonye ababisha bahambwa, ingene baza n’ingene bagenda bavuye ahantu heranda, maze bakibagirwa mu gisagara bakoreyemwo ivyo. Ivyo na vyo nyene ni ubusa.</p>
<p id="p62" data-pid="62" class="p62 sb"><span id="chapter8_verse11"></span><strong><sup>11 </sup></strong>Kubera ko urubanza rwo guhasha igikorwa kibi rutashikijwe ningoga, ni co gituma umutima w’abana b’abantu wiyemeje rwose muri bo gukora ikibi. <span id="chapter8_verse12"></span><strong><sup>12 </sup></strong>Naho umucumuzi yokora ibibi incuro ijana kandi akabandanya igihe kirekire akora uko ashaka, ndazi yuko abatinya Imana y’ukuri bizobagendera neza, kuko bayitinye. <span id="chapter8_verse13"></span><strong><sup>13 </sup></strong>Mugabo umubisha ntibizomugendera neza na gato, eka nta n’ubwo azorehura imisi yiwe imeze nk’igitutu, kuko adatinya Imana.</p>
<p id="p63" data-pid="63" class="p63 sb"><span id="chapter8_verse14"></span><strong><sup>14 </sup></strong>Hariho ikintu c’ubusa gikorwa kw’isi: ni uko hariho abagororotsi bashikirwa n’ibintu vyari bikwiranye n’igikorwa c’ababisha, hakaba n’ababisha bashikirwa n’ibintu vyari bikwiranye n’igikorwa c’abagororotsi. Navuze yuko ivyo na vyo nyene ari ubusa.</p>
<p id="p64" data-pid="64" class="p64 sb"><span id="chapter8_verse15"></span><strong><sup>15 </sup></strong>Nanje narakeje umunezero, kuko ata co abantu bafise munsi y’izuba kiruta kurya no kunywa no kunezerwa, be n’uko bikwiye kubaherekeza mu gikorwa cabo c’ubutame mu misi y’ubuzima bwabo Imana y’ukuri yabahaye munsi y’izuba. <span id="chapter8_verse16"></span><strong><sup>16 </sup></strong>Ku bw’ivyo nashize umutima wanje ku kumenya ubukerebutsi no kubona igikorwa gikorerwa mw’isi, kuko hariho uwutabona agatiro n’amaso yiwe, haba ku murango canke mw’ijoro.</p>
<p id="p65" data-pid="65" class="p65 sb"><span id="chapter8_verse17"></span><strong><sup>17 </sup></strong>Kandi narabonye igikorwa cose c’Imana y’ukuri, ingene abantu badashobora kwubura igikorwa cakozwe munsi y’izuba; naho abantu bakora bagatama cane barondera, ntibubura. Kandi naho bovuga ko ari inkerebutsi bihagije kugira ngo bamenye, ntiboshobora kwubura.</p>
</body>
</html>
