<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Indirimbo ya Salomo 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Indirimbo ya Salomo</a>  <a href="biblechapternav22.xhtml">3</a> : <a href="bibleversenav22_3.xhtml">1 - 11</a></p>
<p id="p16" data-pid="16" class="p16 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>“Mu majoro, ndi ku gitanda canje, narondeye uwo umutima wanje wakunze. Naramurondeye, sinamubona. <span id="chapter3_verse2"></span><strong><sup>2 </sup></strong>Enda reka mpaguruke, ngendagende hose mu gisagara; mu mabarabara no mu bibanza vya bose, ndondere uwo umutima wanje wakunze. Naramurondeye, sinamubona. <span id="chapter3_verse3"></span><strong><sup>3 </sup></strong>Inderetsi zariko zizunguruka mu gisagara zarambonye: ‘Hari uwo umutima wanje wakunze mwamboneye ga yemwe?’ <span id="chapter3_verse4"></span><strong><sup>4 </sup></strong>Nabaye nkimara kubarengana nca mbona uwo umutima wanje wakunze. Ndamucakira, sinamurekura, gushika ndamuzanye mu nzu ya mawe, mu cumba c’uwari yaranyibungenze. <span id="chapter3_verse5"></span><strong><sup>5 </sup></strong>Ndabarahije ingeregerekazi canke impongokazi zo mw’ishamba, emwe bakobwa ba Yeruzalemu, ntimugeze gukangura canke kuvyura urukundo muri jewe rutarabishaka.”</p>
<p id="p17" data-pid="17" class="p17 sb"><span id="chapter3_verse6"></span><strong><sup>6 </sup></strong>“Kirya ni igiki kiduga kiva mu gahinga nk’inkingi z’umwotsi, kimoteshejwe imira n’imibavu ya olibani, mbere ubwoko bwose bw’agapuderi kamoga k’umucuruza?”</p>
<p id="p18" data-pid="18" class="p18 sb"><span id="chapter3_verse7"></span><strong><sup>7 </sup></strong>“Raba! Ni uburiri bwiwe, ubwa Salomo. Abagabo mirongo itandatu b’inguvu barabukikuje, bo mu bagabo b’inguvu ba Isirayeli, <span id="chapter3_verse8"></span><strong><sup>8 </sup></strong>bose bafise inkota, bakaba barigishijwe kurwana, umwe wese n’inkota yiwe kw’itako kubera ubwoba mu majoro.”</p>
<p id="p19" data-pid="19" class="p19 sb"><span id="chapter3_verse9"></span><strong><sup>9 </sup></strong>“Ni inderuzo Umwami Salomo yihinguriye mu biti vy’i Libani. <span id="chapter3_verse10"></span><strong><sup>10 </sup></strong>Inkingi zayo yazihinguye mw’ifeza, ibishigikizo vyayo mu nzahabu. Icicaro cayo ni ic’ubwoya buzize ibara ry’umuyugubwe ugomba gutukura, imbere muri yo hakaba hasharijwe mu rukundo n’abakobwa ba Yeruzalemu.”</p>
<p id="p20" data-pid="20" class="p20 sb"><span id="chapter3_verse11"></span><strong><sup>11 </sup></strong>“Sohoke murabe, emwe bakobwa ba Siyoni, murabe Umwami Salomo n’igitsibo nyina wiwe yamujishiye ku musi w’ubugeni bwiwe no ku musi w’umunezero w’umutima wiwe.”</p>
</body>
</html>
