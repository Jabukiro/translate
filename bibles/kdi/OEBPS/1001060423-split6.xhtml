<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Indirimbo ya Salomo 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Indirimbo ya Salomo</a>  <a href="biblechapternav22.xhtml">6</a> : <a href="bibleversenav22_6.xhtml">1 - 13</a></p>
<p id="p33" data-pid="33" class="p33 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>“Umukunzi wawe yagiye he, ga mwiza w’agahebuza mu bagore? Umukunzi wawe yahindukiriye he, ngo tumukurondeze?”</p>
<p id="p34" data-pid="34" class="p34 sb"><span id="chapter6_verse2"></span><strong><sup>2 </sup></strong>“Umukunzi wanje yamanutse ku murima wiwe, ku matuta y’ibiterwa vy’ibimota, kuragira mu mirima, no kwaha amalisi. <span id="chapter6_verse3"></span><strong><sup>3 </sup></strong>Ndi uw’umukunzi wanje, umukunzi wanje na we ni uwanje. Ari kuragira mu malisi.”</p>
<p id="p35" data-pid="35" class="p35 sb"><span id="chapter6_verse4"></span><strong><sup>4 </sup></strong>“Uri mwiza, ewe mwigeme nikundira, nka Gisagara Gihimbaye, uteye igomwe nka Yeruzalemu, uteye akoba <span id="page1048" class="pageNum" data-no="1048" data-before-text="1048"></span>nk’inteko zikoranye zikikuje amabendera. <span id="chapter6_verse5"></span><strong><sup>5 </sup></strong>Hindukiza amaso yawe uyakure imbere yanje, kuko ubwayo yankuyemwo umutima. Umushatsi wawe ni nk’ubusho bw’impene bumanutse butaragurika buva i Gileyadi. <span id="chapter6_verse6"></span><strong><sup>6 </sup></strong>Amenyo yawe ni nk’ubusho bw’intama z’ingore ziduze zivuye kwuhagirwa, zose zifise amahasa, ata n’imwe muri zo yabuze imyagazi yayo. <span id="chapter6_verse7"></span><strong><sup>7 </sup></strong>Kurya kw’igihimba c’ikomamanga, ni ko imisaya yawe imeze inyuma y’icitwikiro cawe. <span id="chapter6_verse8"></span><strong><sup>8 </sup></strong>Hashobora kuba hari abamikazi mirongo itandatu n’incoreke mirongo umunani, n’abigeme batagira igitigiri. <span id="chapter6_verse9"></span><strong><sup>9 </sup></strong>Umwe ni we ari inuma yanje, umugenzi wanje azira umugayo. Umwe ni we ari uwa nyina. Ni we mutyoroke w’uwamwibarutse. Abakobwa baramubonye, bamwita umuhirwe; abamikazi n’incoreke baraheza baramushemeza ngo: <span id="chapter6_verse10"></span><strong><sup>10 </sup></strong>‘Ni nde uyo mugore araba hasi nk’umutwenzi, mwiza nk’ukwezi kw’igisyo, atyoroye nk’izuba rirurumba, ateye akoba nk’inteko zikoranye zikikuje amabendera?’”</p>
<p id="p36" data-pid="36" class="p36 sb"><span id="chapter6_verse11"></span><strong><sup>11 </sup></strong>“Nari namanutse ku murima w’ibiti vy’ibinyamise, kuraba iminago mu mwonga, kuraba ko umuzabibu wari wanaze, ko ibiti vy’amakomamanga vyari vyashuritse. <span id="chapter6_verse12"></span><strong><sup>12 </sup></strong>Ntarabimenya, umutima wanje wari wanshize ku mikogote y’abantu banje b’umutima ukunze.”</p>
<p id="p37" data-pid="37" class="p37 sb"><span id="chapter6_verse13"></span><strong><sup>13 </sup></strong>“Garuka, garuka, Mushulamukazi we! Garuka, garuka, tukwitegereze!”</p>
<p id="p38" data-pid="38" class="p38 sb">“Ni igiki ga yemwe mwitegereza mu Mushulamukazi?”</p>
<p id="p39" data-pid="39" class="p39 sb">“Ikintu kimeze nk’intambo y’amakambi abiri!”</p>
</body>
</html>
