<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">10</a> : <a href="bibleversenav23_10.xhtml">1 - 34</a></p>
<p id="p64" data-pid="64" class="p64 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Baragowe abashinga ingingo nyobozi zonona be n’abanditse ivyago gusa, bakaguma bandika, <span id="chapter10_verse2"></span><strong><sup>2 </sup></strong>kugira ngo bahindire abantu batobato kure y’urubanza no kugira ngo banyage ubutungane abarushwa bo mu bantu banje, kugira ngo abapfakazi bacike isahu ryabo, no kugira ngo basahure n’impfuvyi<span id="footnotesource20"></span><a epub:type="noteref" href="#footnote20">*</a>! <span id="chapter10_verse3"></span><strong><sup>3 </sup></strong>Mbega muzogira iki ga yemwe ku musi ivyanyu bizorabwa no ku musi w’agatikizo, nikaza kavuye kure? Muzohungira kuri nde ngo abatabare, kandi muzosiga hehe ubuninahazwa bwanyu, <span id="chapter10_verse4"></span><strong><sup>4 </sup></strong>atari uko umuntu azotegerezwa kwunama munsi y’imbohe, n’abantu bakaguma bagwa munsi y’abishwe? Kubera ivyo vyose, ishavu ryiwe ntiryasubiye inyuma, mugabo ukuboko kwiwe kuracabanguye.</p>
<p id="p65" data-pid="65" class="p65 sb"><span id="chapter10_verse5"></span><strong><sup>5 </sup></strong>“Ahaa! Umwashuri, inkoni y’ishavu ryanje, n’agakoni kari mu kuboko kwabo ku bw’imisibo yanje! <span id="chapter10_verse6"></span><strong><sup>6 </sup></strong>Nzomutuma kurwanya ihanga ry’irihuni, kandi nzomuha itegeko ryo kurwanya igisata c’uburake bwanje, kugira atware isahu ryinshi, atware n’iminyago myinshi, no kugira ahagire ahantu ho guhonyangwa nk’ibumba ryo mu mabarabara. <span id="chapter10_verse7"></span><strong><sup>7 </sup></strong>Naho yoba atari ukwo, azobishaka; naho umutima wiwe woba utari ukwo, azotegura umugambi, kuko kuzimanganya biri mu mutima wiwe, no kurandura amahanga atari make. <span id="chapter10_verse8"></span><strong><sup>8 </sup></strong>Kuko azovuga ati: ‘Mbega abaganwa banje si n’abami? <span id="chapter10_verse9"></span><strong><sup>9 </sup></strong>Mbega Kaluno si nka Karikemishi? Mbega Hamati si nka Arupadi? Mbega Samariya si nka Damasiko? <span id="chapter10_verse10"></span><strong><sup>10 </sup></strong>Igihe ukuboko kwanje kuzoba kwashikiriye ubwami bw’imana ata co imaze ifise ibishusho bibajwe biruta ivy’i Yeruzalemu n’i Samariya, <span id="chapter10_verse11"></span><strong><sup>11 </sup></strong>mbega uko nzoba nagiriye Samariya n’imana ata co zimaze zaho, si ko nyene nzogirira Yeruzalemu n’ibigirwamana vyaho?’</p>
<p id="p66" data-pid="66" class="p66 sb"><span id="chapter10_verse12"></span><strong><sup>12 </sup></strong>“Kandi uku ni ko bitegerezwa kuba: Yehova niyarangiza igikorwa ciwe cose ku musozi Siyoni n’i Yeruzalemu, nzogira ico mbaza ku bw’ivyamwa vy’ukutisonera kw’umutima w’umwami wa Ashuri, no ku bw’ukwibona ubuhambare kw’amaso yiwe yishira hejuru. <span id="chapter10_verse13"></span><strong><sup>13 </sup></strong>Kuko yavuze ati: ‘Biciye ku bubasha bw’ukuboko kwanje nzogira ico nkoze koko, biciye no ku bukerebutsi bwanje, kuko mfise ugutegera; kandi nzokuraho imbibe z’ibisata vy’abantu, ibintu vyabo birundanijwe ndabinyage koko, kandi nk’umunyabubasha, nzomanura abahaba. <span id="chapter10_verse14"></span><strong><sup>14 </sup></strong>Kandi ukuboko kwanje kuzoshikira amatunga y’ibisata vy’abantu nk’aho yoba ari icari; kandi jewe nzokwegeranya isi yose nk’igihe umuntu yegeranya amagi yahebwe, kandi ntihazogira n’umwe atababiza amababa canke yasamika akanwa canke ajwigira.’”</p>
<p id="p67" data-pid="67" class="p67 sb"><span id="chapter10_verse15"></span><strong><sup>15 </sup></strong>Mbega ishoka yokwiduza ku wuyisatuza, canke umusumeno ukishimagiza ku wuwukoresha awujana imbere n’inyuma, nk’aho ikibando coba kijana imbere n’inyuma abakiduza <span id="page1063" class="pageNum" data-no="1063" data-before-text="1063"></span>hejuru, nk’aho inkoni yoba iduza hejuru uwutari igiti? <span id="chapter10_verse16"></span><strong><sup>16 </sup></strong>Ni co gituma Umukama w’ukuri, Yehova nyen’ingabo, azoguma arungika indwara y’ubugesera ku badoshe biwe, kandi munsi y’ubuninahazwa bwiwe ukururumba kuzoguma kururumba nk’ukururumba kw’umuriro. <span id="chapter10_verse17"></span><strong><sup>17 </sup></strong>Kandi Umuco wa Isirayeli uzobwirizwa gucika umuriro, Umweranda wiwe na we, urubeya; kandi uzobwirizwa kururumba no kurigata ivyatsi bibi vyiwe n’ibisaka vy’amahwa vyiwe mu musi umwe. <span id="chapter10_verse18"></span><strong><sup>18 </sup></strong>Kandi azoherengeteza ubuninahazwa bw’ikibira ciwe n’ubw’umurima wiwe w’ivyamwa, aherengeteze rwose, kandi bizocika nk’ugushonga kw’uwurwaye. <span id="chapter10_verse19"></span><strong><sup>19 </sup></strong>Kandi ibiti bisigaye vy’ikibira ciwe, emwe, bizosigara ari igitigiri c’inkehwa ku buryo n’agahungu ari agahungu gashobora kuvyandika.</p>
<p id="p68" data-pid="68" class="p68 sb"><span id="chapter10_verse20"></span><strong><sup>20 </sup></strong>Kuri uwo musi, abazoba basigaye ba Isirayeli be n’abacitse kw’icumu b’inzu ya Yakobo ntibazokwongera kwishimikiza uwubakubita, ariko bazokwishimikiza Yehova, wa Mweranda wa Isirayeli, mu kuri. <span id="chapter10_verse21"></span><strong><sup>21 </sup></strong>Amasigarira gusa ni yo azogaruka, amasigarira ya Yakobo, kuri ya Mana ikomeye. <span id="chapter10_verse22"></span><strong><sup>22 </sup></strong>Kuko naho abantu bawe, ga Isirayeli, boba ari nk’udutete tw’umusenyi w’ikiyaga, amasigarira gusa muri bo ni yo azogaruka. Agatikizo kapfunditswe kazosegenyuka mu bugororotsi, <span id="chapter10_verse23"></span><strong><sup>23 </sup></strong>kuko Umukama Segaba, Yehova nyen’ingabo, azoshitsa ugutikiza be n’ingingo ruhasha hagati y’igihugu cose.</p>
<p id="p69" data-pid="69" class="p69 sb"><span id="chapter10_verse24"></span><strong><sup>24 </sup></strong>Ibi rero ni vyo Umukama Segaba, Yehova nyen’ingabo, avuze: “Ntimutinye, emwe bantu banje muba i Siyoni, kubera Umwashuri yahora abakubita inkoni kandi akababangurira ikibando nk’uko Misiri yagira. <span id="chapter10_verse25"></span><strong><sup>25 </sup></strong>Kuko hasigaye akanya gatoyi cane—kandi imisibo izoba yarangiye, be n’ishavu ryanje, mu gushira kwabo. <span id="chapter10_verse26"></span><strong><sup>26 </sup></strong>Kandi Yehova nyen’ingabo azomubangurira ikimoko nka ca gihe Midiyani yatsindirwa iruhande y’igitandara Orebu; kandi ikibando ciwe kizoba ku kiyaga, kandi azokiduza nk’uko yagize kuri Misiri.</p>
<p id="p70" data-pid="70" class="p70 sb"><span id="chapter10_verse27"></span><strong><sup>27 </sup></strong>“Kandi uku ni ko bitegerezwa kuba kuri uwo musi: umutwaro wiwe uzokuva ku rutugu, n’ingǒgo yiwe ikuve kw’izosi, kandi iyo ngǒgo izoshwanyagurwa kubera amavuta.”</p>
<p id="p71" data-pid="71" class="p71 sb"><span id="chapter10_verse28"></span><strong><sup>28 </sup></strong>Yaje kuri Ayati; yaciye i Miguroni; atereka ibintu vyiwe i Mikimashi. <span id="chapter10_verse29"></span><strong><sup>29 </sup></strong>Bajabutse icambu, i Geba ni ho barara, Rama yajugumiye, Gibeya ya Sauli yahunze. <span id="chapter10_verse30"></span><strong><sup>30 </sup></strong>Rekura ijwi ryanire, ewe mukobwa wa Galimu! Uriyubara, ewe Layisha! Ewe murushwa, Anatoti! <span id="chapter10_verse31"></span><strong><sup>31 </sup></strong>Madumena yahunze. Ababa i Gebimu bikinze. <span id="chapter10_verse32"></span><strong><sup>32 </sup></strong>I Nobu haracari ku murango kugira ngo ahahagarare. Azungagiza ukuboko ahigira umusozi w’umukobwa wa Siyoni, umurambi wa Yeruzalemu.</p>
<p id="p72" data-pid="72" class="p72 sb"><span id="chapter10_verse33"></span><strong><sup>33 </sup></strong>Raba! Umukama w’ukuri, Yehova nyen’ingabo, ariko araca amashami n’umwasano ukomeye; ivyakuze bikaba birebire biricirwa, ibiri hejuru <span id="page1064" class="pageNum" data-no="1064" data-before-text="1064"></span>gusumba ibindi na vyo bikaja hasi. <span id="chapter10_verse34"></span><strong><sup>34 </sup></strong>Kandi yatemye ibisaka vy’inzitane vy’ikibira akoresheje igikoresho c’icuma, kandi Libani izogwishwa n’umunyabubasha.</p>
<div class="groupFootnote"><aside epub:type="footnote"><div epub:type="footnote" id="footnote20"><p id="p498" data-pid="498"><a href="1001060424-split10.xhtml#footnotesource20">^ <span class="footnoteref">Yes. 10:2</span></a> Ijambo ku rindi ni “uduhungu tutagira se.”</p></div></aside>
</div>
</body>
</html>
