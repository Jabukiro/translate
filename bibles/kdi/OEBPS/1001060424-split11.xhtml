<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">11</a> : <a href="bibleversenav23_11.xhtml">1 - 16</a></p>
<p id="p73" data-pid="73" class="p73 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Kandi agashami kazoshamika ata kabuza ku gishitsi ca Yese; kandi mu mizi yiwe hazova umunago urondoka. <span id="chapter11_verse2"></span><strong><sup>2 </sup></strong>Kandi impwemu ya Yehova izoba kuri we, impwemu y’ubukerebutsi n’ugutegera, impwemu y’impanuro n’ubushobozi, impwemu y’ubumenyi n’ugutinya Yehova; <span id="chapter11_verse3"></span><strong><sup>3 </sup></strong>kandi umunezero wiwe uzoba mu gutinya Yehova.</p>
<p id="p74" data-pid="74" class="p74 sb">Kandi ntazoca urubanza afatiye ku bipfa kubonekera amaso yiwe, canke ngo akangire yisunze gusa ivyo amatwi yiwe yumvise. <span id="chapter11_verse4"></span><strong><sup>4 </sup></strong>Kandi azocira urubanza koko abantu batobato mu bugororotsi, atange igikangiro mu kugororoka ku neza y’abatekereza bo kw’isi. Kandi azokubita koko isi inkoni y’akanwa kiwe; kandi akoresheje impwemu y’iminwa yiwe, azokwica umubisha. <span id="chapter11_verse5"></span><strong><sup>5 </sup></strong>Kandi ubugororotsi ni bwo buzomubera umukaba wo mu mafyinga, ubwizigirwa na bwo umukaba wo mu kiyunguyungu ciwe.</p>
<p id="p75" data-pid="75" class="p75 sb"><span id="chapter11_verse6"></span><strong><sup>6 </sup></strong>Ibingira rizoza riramara igihe ribana vy’ukuri n’umwagazi w’intama w’isuguru, n’ingwe izoryama hamwe n’umwagazi w’impene, n’inyana n’intambwe y’umukangara y’umugāra be n’igikoko cagaburiwe neza vyose hamwe; kandi agahungu gatoyi ni ko kazobiyobora. <span id="chapter11_verse7"></span><strong><sup>7 </sup></strong>Inka n’idubu bizorishanya; inyana zavyo zizoryama hamwe. Mbere n’intambwe izorya ubwatsi nk’ishūri. <span id="chapter11_verse8"></span><strong><sup>8 </sup></strong>Kandi umwana yonka azokinira koko ku mwobo w’imvuvyi; kandi umwana w’umucuko azoshira vy’ukuri ukuboko kwiwe ku mwimba w’inzoka y’ubumara ucamwo umuco. <span id="chapter11_verse9"></span><strong><sup>9 </sup></strong>Ku musozi mweranda wanje wose, nta kizokora inabi canke ngo kigire ico cononye; kuko isi izokwuzura koko ubumenyi bwa Yehova nk’uko amazi apfutse ikiyaga.</p>
<p id="p76" data-pid="76" class="p76 sb"><span id="chapter11_verse10"></span><strong><sup>10 </sup></strong>Kandi uku ni ko bitegerezwa kuba kuri uwo musi: hazoba umuzi wa Yese uzohagarara nk’ikimenyetso ku bisata vy’abantu. Ni we amahanga azokwitura ngo amusiguze, kandi ahantu hiwe h’ukuruhukira hazotegerezwa gucika ahaninahaye.</p>
<p id="p77" data-pid="77" class="p77 sb"><span id="chapter11_verse11"></span><strong><sup>11 </sup></strong>Kandi uku ni ko bitegerezwa kuba kuri uwo musi: Yehova azokwongera gutanga ukuboko kwiwe, ubugira kabiri, kugira ngo yironse amasigarira y’abantu biwe bazoba basigaye, bavuye muri Ashuri no mu Misiri n’i Patirosi n’i Kushi n’i Elamu n’i Shinari n’i Hamati no mu mazinga y’ikiyaga. <span id="chapter11_verse12"></span><strong><sup>12 </sup></strong>Kandi azodugiriza koko ikimenyetso amahanga, akoranye abashwiragiye ba Isirayeli; kandi abasanzaye ba Yuda azobegeranya abakuye ku mpera zine z’isi.</p>
<p id="p78" data-pid="78" class="p78 sb"><span id="chapter11_verse13"></span><strong><sup>13 </sup></strong>Kandi ishari rya Efurayimu ritegerezwa kugenda, mbere n’abanka Yuda bazorandurwa. Efurayimu ubwayo ntizogirira ishari Yuda, eka na Yuda ntizokwanka Efurayimu. <span id="chapter11_verse14"></span><strong><sup>14 </sup></strong>Kandi bazogurukira ku rutugu rw’Abafilisitiya <span id="page1065" class="pageNum" data-no="1065" data-before-text="1065"></span>amaja mu burengero; bafadikanije, bazosahura abana b’Ubuseruko. Bazobangurira ukuboko Edomu na Mowabu, kandi abana ba Amoni bazoba abatwarwa babo. <span id="chapter11_verse15"></span><strong><sup>15 </sup></strong>Kandi Yehova azoca koko ururimi rw’ikiyaga ca Misiri, yongere azungagirize ukuboko kuri rwa Ruzi mu kururumba kw’impwemu yiwe. Azorukubita mu nzuzi zarwo indwi z’isumo, kandi azotuma abantu bagendagenda mu nkweto zabo. <span id="chapter11_verse16"></span><strong><sup>16 </sup></strong>Kandi hazobaho koko inzira y’ikirari iva muri Ashuri ku bw’amasigarira y’abantu biwe bazoba basigaye, nk’uko nyene habayeho inzira ya Isirayeli wa musi yaduga avuye mu gihugu ca Misiri.</p>
</body>
</html>
