<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">2</a> : <a href="bibleversenav23_2.xhtml">1 - 22</a></p>
<p id="p9" data-pid="9" class="p9 sb"><span id="page1052" class="pageNum" data-no="1052" data-before-text="1052"></span><span id="chapter2"></span><span id="chapter2_verse1"></span><span class="w_ch"><strong>2 </strong></span>Ng’iki ikintu Yesaya mwene Amozi yabonye ku vyerekeye Yuda na Yeruzalemu: <span id="chapter2_verse2"></span><strong><sup>2 </sup></strong>Ibi ni vyo bizotegerezwa kuba mu kiringo ca nyuma c’imisi: umusozi w’inzu ya Yehova uzoshimangirwa hejuru y’isonga ry’imisozi, emwe, uduzwe hejuru y’imirambi; kandi amahanga yose azorindiga koko aja kuri wo. <span id="chapter2_verse3"></span><strong><sup>3 </sup></strong>Ibisata vy’abantu vyinshi bizogenda koko, bivuge biti: “Nimuze tuduge ku musozi wa Yehova, ku nzu y’Imana ya Yakobo; izotwigisha inzira zayo, natwe tuzogendera mu minyuro yayo.” Kuko i Siyoni hazova itegeko, n’i Yeruzalemu hakava ijambo rya Yehova. <span id="chapter2_verse4"></span><strong><sup>4 </sup></strong>Kandi azoca imanza koko hagati mu mahanga, agorore ibintu ku bijanye n’ibisata vy’abantu vyinshi. Kandi inkota zabo bazobwirizwa kuzicuramwo ibirimisho, n’amacumu yabo bayacuremwo imihoro yo gututūra. Nta hanga rizobangurira inkota irindi hanga, eka ntibazokwongera kwiga kurwana.</p>
<p id="p10" data-pid="10" class="p10 sb"><span id="chapter2_verse5"></span><strong><sup>5 </sup></strong>Emwe bantu b’inzu ya Yakobo, nimuze tugendere mu muco wa Yehova.</p>
<p id="p11" data-pid="11" class="p11 sb"><span id="chapter2_verse6"></span><strong><sup>6 </sup></strong>Kuko wahevye abantu bawe, inzu ya Yakobo. Kuko basigaye buzuye ibiva mu Buseruko, bakaba ari abanyamageza nk’Abafilisitiya, kandi bagwije abana b’abanyamahanga. <span id="chapter2_verse7"></span><strong><sup>7 </sup></strong>Igihugu cabo cuzuye ifeza n’inzahabu, kandi amatunga yabo nta karimbi agira. Igihugu cabo cuzuye amafarasi, kandi imikogote yabo nta karimbi igira. <span id="chapter2_verse8"></span><strong><sup>8 </sup></strong>Kandi igihugu cabo cuzuye imana ata co zimaze. Bunamira igikorwa c’amaboko y’umuntu, icakozwe n’intoke z’umuntu. <span id="chapter2_verse9"></span><strong><sup>9 </sup></strong>Umuntu yakuwe mw’ivu arunama, umuntu akaja hasi, kandi ntiwoshobora kubaharira.</p>
<p id="p12" data-pid="12" class="p12 sb"><span id="chapter2_verse10"></span><strong><sup>10 </sup></strong>Niwinjire mu gitandara, winyegeze mu mukungugu kubera inguvu ziteye ubwoba za Yehova, uhunge ubwiza bwakaka bw’ubukuru bwiwe. <span id="chapter2_verse11"></span><strong><sup>11 </sup></strong>Amaso yibona y’umuntu yakuwe mw’ivu ategerezwa kuja hasi, n’ukwishira hejuru kw’abantu gutegerezwa kumanuka; kandi Yehova wenyene ni we azotegerezwa gushirwa hejuru kuri uwo musi. <span id="chapter2_verse12"></span><strong><sup>12 </sup></strong>Kuko ari umusi wa Yehova nyen’ingabo. Uri ku muntu wese yinantaza kandi yishira hejuru, no ku muntu wese ari hejuru canke ari hasi; <span id="chapter2_verse13"></span><strong><sup>13 </sup></strong>no ku masederi yose y’i Libani agereza hejuru kandi yidugije, no ku biti bisagaraye vyose vy’i Bashani; <span id="chapter2_verse14"></span><strong><sup>14 </sup></strong>no ku misozi yose igereza hejuru no ku mirambi yose yidugije; <span id="chapter2_verse15"></span><strong><sup>15 </sup></strong>no ku munara muremure wose no ku ruhome rwose rukomejwe; <span id="chapter2_verse16"></span><strong><sup>16 </sup></strong>no ku meri z’i Tarushishi zose no ku mato ahimbaye yose. <span id="chapter2_verse17"></span><strong><sup>17 </sup></strong>Kandi ubwibone bw’umuntu yakuwe mw’ivu butegerezwa kumanuka, n’ukwishira hejuru kw’abantu gutegerezwa kuja hasi; kandi Yehova wenyene ni we azotegerezwa gushirwa hejuru kuri uwo musi.</p>
<p id="p13" data-pid="13" class="p13 sb"><span id="chapter2_verse18"></span><strong><sup>18 </sup></strong>Kandi imana ata co zimaze zizogenda amazimayongo. <span id="chapter2_verse19"></span><strong><sup>19 </sup></strong>Kandi abantu bazokwinjira mu masenga y’ibitandara no mu binogo vyo mu mukungugu kubera inguvu ziteye <span id="page1053" class="pageNum" data-no="1053" data-before-text="1053"></span>ubwoba za Yehova, bahunge ubwiza bwakaka bw’ubukuru bwiwe, niyahaguruka kugira ngo isi iranduke umutima. <span id="chapter2_verse20"></span><strong><sup>20 </sup></strong>Kuri uwo musi umuntu yakuwe mw’ivu azoshiburira imbeba za mushushwe n’ubuhungarema imana ziwe zitagira akamaro z’ifeza, be n’imana ziwe ata co zimaze z’inzahabu bari bamuhinguriye ngo azunamire, <span id="chapter2_verse21"></span><strong><sup>21 </sup></strong>kugira yinjire mu binogo vyo mu bitandara no mu migaga y’amabuye y’urutare, kubera inguvu ziteye ubwoba za Yehova, bahunge ubwiza bwakaka bw’ubukuru bwiwe, niyahaguruka kugira ngo isi iranduke umutima. <span id="chapter2_verse22"></span><strong><sup>22 </sup></strong>Ku neza yanyu, nimuce kure umuntu yakuwe mw’ivu, umwe impemu ziwe ziri mu mazuru yiwe; kuko, ni impamvu nki yotuma yiyumvirwa?</p>
</body>
</html>
