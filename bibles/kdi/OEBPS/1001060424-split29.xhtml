<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 29</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">29</a> : <a href="bibleversenav23_29.xhtml">1 - 24</a></p>
<p id="p183" data-pid="183" class="p183 sb"><span id="chapter29"></span><span id="chapter29_verse1"></span><span class="w_ch"><strong>29 </strong></span>“Aragowe Ariyeli, Ariyeli ca gisagara Dawidi yakambikamwo! Nimwongere umwaka ku wundi; imisi mikuru nikurakuranwe. <span id="chapter29_verse2"></span><strong><sup>2 </sup></strong>Nzobwirizwa gutuma Ariyeli bimugora, habe ukugandara n’ugucura intimba, kandi kuri jewe azotegerezwa gucika nk’iziko ry’igicaniro ry’Imana. <span id="chapter29_verse3"></span><strong><sup>3 </sup></strong>Nzotegerezwa gukambika ku mpande zose ngo nkurwanye, kandi nzotegerezwa kugusugereza n’uruzitiro rw’ibisonga, nongere nduze ivyo kwuririrako mu kugusugereza. <span id="chapter29_verse4"></span><strong><sup>4 </sup></strong>Uzotegerezwa kuja hasi ku buryo uvugira kw’isi, kandi ivyo uvuga bizokwumvikanira hasi, nk’aho biva mu mukungugu. Ijwi ryawe riva kw’isi rizocika nk’iry’uwuvugana n’ibiremwa vy’impwemu, kandi ivyo uvuga bizojwigira biva mu mukungugu. <span id="chapter29_verse5"></span><strong><sup>5 </sup></strong>Isinzi ry’abo utazi rizocika nk’intumo inoze, isinzi ry’intwazamukazo na ryo nk’umuguruka uhita. Kandi bizotegerezwa kuba mu kanya isase, bukwi na bukwi. <span id="chapter29_verse6"></span><strong><sup>6 </sup></strong>Yehova nyen’ingabo azokwitwararika hariko n’umuturagaro n’ukunyiganyiga n’ijwi rikomeye, umuyaga w’ikirura n’igihuhusi, n’urubeya rw’umuriro urigata.”</p>
<p id="p184" data-pid="184" class="p184 sb"><span id="chapter29_verse7"></span><strong><sup>7 </sup></strong>Kandi bizobwirizwa kuba nka kurya kwo mu ndoto, mw’iyerekwa ryo mw’ijoro, ku bijanye n’isinzi ry’amahanga yose ariko ararwanya Ariyeli, emwe, abamurwanya bose, n’iminara y’ukumusugereza be n’abatuma bimugora. <span id="chapter29_verse8"></span><strong><sup>8 </sup></strong>Egome, bizotegerezwa kuba nk’iyo uwushonje arose ariko ararya, maze akikangura akumva inda igaragara; kandi bizomera nk’iyo uwunyotewe arose ariko aranywa, maze akikangura akumva arushe, agadutse; ukwo ni ko bizogendera isinzi ry’amahanga yose ariko ararwanya umusozi Siyoni.</p>
<p id="p185" data-pid="185" class="p185 sb"><span id="chapter29_verse9"></span><strong><sup>9 </sup></strong>Nimuhatebe, mwumirwe; nimwihume amaso, muhumishwe. Bāborewe, ariko bataborejwe n’umuvinyu; bagiye baradandabagirana, ariko atari kubera inzoga iboreza.</p>
<p id="p186" data-pid="186" class="p186 sb"><span id="chapter29_verse10"></span><strong><sup>10 </sup></strong>Kuko mwebwe Yehova yabasutseko impwemu y’itiro rirerire; arahuma amaso yanyu, ari bo ba bahanuzi, kandi yapfutse imitwe yanyu, ari bo ba babonyi. <span id="chapter29_verse11"></span><strong><sup>11 </sup></strong>Kandi kuri mwebwe iyerekwa ry’ikintu cose riba nk’amajambo y’igitabu kirumije kidomweko ikidodo, ico baha umuntu azi inyandiko, bati: “Turagusavye ubisome n’ijwi ryumvikana,” na we akabwirizwa kuvuga ati: <span id="page1084" class="pageNum" data-no="1084" data-before-text="1084"></span>“Nta vyo nshoboye, kuko kirumije kidomweko ikidodo”, <span id="chapter29_verse12"></span><strong><sup>12 </sup></strong>maze ico gitabu kigategerezwa guhabwa uwutazi kwandika, hakagira uwuvuga ati: “Turagusavye ubisome n’ijwi ryumvikana,” na we akabwirizwa kuvuga ati: “Sinzi kwandika na gato.”</p>
<p id="p187" data-pid="187" class="p187 sb"><span id="chapter29_verse13"></span><strong><sup>13 </sup></strong>Yehova na we avuga ati: “Kubera ko aba bantu banyegereye n’akanwa kabo gusa, bakaninaharisha iminwa yabo gusa, kandi bakaba bigije umutima wabo kure yanje cane, ukuntinya kwabo kugacika ibwirizwa ry’abantu, rikaba ari ryo ryigishwa, <span id="chapter29_verse14"></span><strong><sup>14 </sup></strong>ndi hano rero, Umwe azokwongera gukorera aba bantu ivy’agatangaza, mu buryo bw’agatangaza, akoresheje ikintu c’agatangaza; ubukerebutsi bw’inkerebutsi zabo butegerezwa guhona, n’ugutegera kw’abanyabwenge kuzokwihisha.”</p>
<p id="p188" data-pid="188" class="p188 sb"><span id="chapter29_verse15"></span><strong><sup>15 </sup></strong>Baragowe abagera kure cane mu guhisha inama Yehova ubwiwe, ibikorwa vyabo bikabera ahantu h’umwiza, bakavuga bati: “Ni nde atubona, kandi ni nde atuzi?” <span id="chapter29_verse16"></span><strong><sup>16 </sup></strong>Ewe bugorame bwanyu! None umubumvyi afatwe nk’ibumba? None icahinguwe kivuge ku vyerekeye uwagihinguye ngo: “Ntiyampinguye”? Mbega icabumbwe kirubahuka kikavuga ku vyerekeye uwakibumvye ngo: “Nta gutegera yerekanye”?</p>
<p id="p189" data-pid="189" class="p189 sb"><span id="chapter29_verse17"></span><strong><sup>17 </sup></strong>Mbega ntihasigaye akanya gato cane Libani igahindurwa umurima w’ivyamwa, nya murima w’ivyamwa na wo ugafatwa nk’ikibira? <span id="chapter29_verse18"></span><strong><sup>18 </sup></strong>Kandi kuri uwo musi ibipfamatwi ntibizobura kwumva amajambo y’igitabu, kandi mu muzimagiza no mu mwiza amaso y’impumyi azobona. <span id="chapter29_verse19"></span><strong><sup>19 </sup></strong>Abatekereza ntibazobura kwongereza umunezero bafise muri Yehova ubwiwe, mbere n’aboro mu bantu bazonezerwa mu Mweranda wa Isirayeli, <span id="chapter29_verse20"></span><strong><sup>20 </sup></strong>kuko intwazamukazo itegerezwa gushika kw’iherezo ryayo, n’umwirasi agahera, n’abo bose baguma barikanuye ku bwo gukora ikibi bakarandurwa, <span id="chapter29_verse21"></span><strong><sup>21 </sup></strong>abinjiza umuntu mu gicumuro biciye kw’ijambo ryiwe, n’abatega umutego uwukangira mw’irembo, n’abahindira ku ruhande umugororotsi bakoresheje ivyiyumviro ata co bimaze.</p>
<p id="p190" data-pid="190" class="p190 sb"><span id="chapter29_verse22"></span><strong><sup>22 </sup></strong>Ibi rero ni vyo Yehova abwiye inzu ya Yakobo, umwe yacungura Aburahamu: “Yakobo ubu ntazomaramara, eka no mu maso hiwe ubu ntihazobenjuka; <span id="chapter29_verse23"></span><strong><sup>23 </sup></strong>kuko niyabona abana biwe, igikorwa c’amaboko yanje, hagati muri we, bazokweza izina ryanje, kandi ntibazobura kweza Umweranda wa Yakobo, kandi Imana ya Isirayeli bazoyigirira akoba. <span id="chapter29_verse24"></span><strong><sup>24 </sup></strong>Abahuba mu mutima wabo bazomenya vy’ukuri ugutegera, mbere n’abidoga bazokwiga inyigisho.”</p>
</body>
</html>
