<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 34</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">34</a> : <a href="bibleversenav23_34.xhtml">1 - 17</a></p>
<p id="p218" data-pid="218" class="p218 sb"><span id="chapter34"></span><span id="chapter34_verse1"></span><span class="w_ch"><strong>34 </strong></span>Nimwegere, mwa mahanga, mwumve; namwe miryango y’amahanga, nimutege yompi. Isi n’ibiyuzuye nivyumvirize, ubutaka bwimbuka n’umwimbu wabwo wose. <span id="chapter34_verse2"></span><strong><sup>2 </sup></strong>Kuko Yehova afitiye uburakari amahanga yose, akagirira n’ubushangashirwe ingabo zayo zose. Azotegerezwa kubatikiza; azotegerezwa kubatanga bakeragurwe. <span id="chapter34_verse3"></span><strong><sup>3 </sup></strong>Abagandaguwe babo bazotabwa hanze; nayo imivyimba yabo, umuduhu wayo uzoduga; kandi imisozi izotegerezwa gushonga kubera amaraso yabo. <span id="chapter34_verse4"></span><strong><sup>4 </sup></strong>Kandi abo mu ngabo zo mu majuru bose bazotegerezwa kubora. Amajuru azotegerezwa kuzingazingwa, nka kurya kw’umuzingo w’igitabu; kandi ingabo zabo zose zizokabirana, nka kurya amababi akabirana agakoroka ava ku muzabibu, nka kurya insukoni ikabiranye ikoroka iva ku giti c’umusukoni.</p>
<p id="p219" data-pid="219" class="p219 sb"><span id="chapter34_verse5"></span><strong><sup>5 </sup></strong>“Kuko mu majuru inkota yanje izojobekwa koko. Raba! Izomanuka kuri Edomu, no ku bantu nahebeye gutikizwa mu butungane. <span id="chapter34_verse6"></span><strong><sup>6 </sup></strong>Yehova arafise inkota; itegerezwa kwuzuzwa amaraso; itegerezwa gukíma kubera ikinure, kubera amaraso y’impfizi z’intama z’imikangara n’amasuguru y’impene, kubera ikinure c’amafyigo y’impfizi z’intama. Kuko Yehova afise ikimazi i Bozira, n’ikeragura rikomeye mu gihugu ca Edomu. <span id="chapter34_verse7"></span><strong><sup>7 </sup></strong>Kandi amashūri y’amanyeshamba ategerezwa kumanukana na vyo, n’ibimasa bimanukane n’ibikomeye; kandi igihugu cabo kizojobekwa n’amaraso, n’umukungugu wabo uzokima kubera ikinure.”</p>
<p id="p220" data-pid="220" class="p220 sb"><span id="chapter34_verse8"></span><strong><sup>8 </sup></strong>Kuko Yehova afise umusi w’ukwihora, umwaka wo gutanga agahembo ku bijanye n’urubanza rwa Siyoni.</p>
<p id="p221" data-pid="221" class="p221 sb"><span id="chapter34_verse9"></span><strong><sup>9 </sup></strong>Inzuzi z’isumo ziwe zitegerezwa guhindurwa ikaburimbo y’irenda, umukungugu wiwe na wo amazuku; igihugu ciwe gitegerezwa gucika nk’ikaburimbo y’irenda yaka. <span id="chapter34_verse10"></span><strong><sup>10 </sup></strong>Haba mw’ijoro canke ku murango, ntizozima; umwotsi wayo uzoguma uduga gushika igihe kitagira urugero. Kuva kw’iyaruka uja ku rindi, azogaduka; gushika ibihe bitazoshira, nta wuzorengana aciye iwe. <span id="chapter34_verse11"></span><strong><sup>11 </sup></strong>Emwe, ikinyoni ntamayuruzi be n’ikinyogoto bizohigarurira, kandi ibihuna vy’amatwi maremare n’ibikona ni vyo bizohibera; kandi <span id="page1091" class="pageNum" data-no="1091" data-before-text="1091"></span>azoramvurira hejuru yiwe ikamba yo gupimisha y’ahagaragara n’amabuye y’igiharabuga. <span id="chapter34_verse12"></span><strong><sup>12 </sup></strong>Abanyacubahiro biwe—nta n’umwe ahari bazohamagara ngo aje ku ngoma, kandi abaganwa biwe bazocika ubusa bose. <span id="chapter34_verse13"></span><strong><sup>13 </sup></strong>Ku minara yiwe yo kubamwo hazomera amahwa, ibisuru n’ivyatsi vy’amahwa bimere mu bibanza vyiwe bikingijwe ibihome; kandi azocika ahantu imbwebwe ziba, ikigo c’ibinyoni vyitwa imbuni. <span id="chapter34_verse14"></span><strong><sup>14 </sup></strong>Ingenzi zama mu turere tugadutse zizohura n’ibikoko biboroga, mbere n’idayimoni isa n’impene izohamagara mugenzi wayo. Egome, aho ni ho ya nyoni Rushorera izokwiraramira, yironkere ahantu h’ukuruhukira. <span id="chapter34_verse15"></span><strong><sup>15 </sup></strong>Aho ni ho inzoka y’umwampi yaritse icari cayo igata n’amagi, kandi izoyabundikira iyegeranirize munsi y’igitutu cayo. Egome, aho ni ho ibibakabaka bizokoranira, kimwe cose n’ikigenzi caco.</p>
<p id="p222" data-pid="222" class="p222 sb"><span id="chapter34_verse16"></span><strong><sup>16 </sup></strong>Nimwironderere mu gitabu ca Yehova, musome n’ijwi ryumvikana: nta na kimwe muri vyo cabuze; mu vy’ukuri ntibibura kugira kimwe cose ikigenzi caco, kuko akanwa ka Yehova ari ko katanze itegeko, kandi impwemu yiwe ni yo yavyegeranije. <span id="chapter34_verse17"></span><strong><sup>17 </sup></strong>Ni we yabapfindiye ubupfindo, kandi ukuboko kwiwe kwarabagabanganije ikibanza hakoreshejwe ikamba yo gupimisha. Bazocigarurira bakigabe gushika igihe kitagira urugero; bazociberamwo uko iyaruka rikurikira irindi.</p>
</body>
</html>
