<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 36</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">36</a> : <a href="bibleversenav23_36.xhtml">1 - 22</a></p>
<p id="p227" data-pid="227" class="p227 sb"><span id="chapter36"></span><span id="chapter36_verse1"></span><span class="w_ch"><strong>36 </strong></span>Nuko mu mwaka ugira cumi na kane w’Umwami Hezekiya, Senakeribu umwami wa Ashuri aduga gutera ibisagara vyose vya Yuda bikingijwe ibihome, arabifata. <span id="chapter36_verse2"></span><strong><sup>2 </sup></strong>Maze umwami wa Ashuri arateba arungika Rabushake, ava i Lakishi aja i Yeruzalemu, ku Mwami Hezekiya, ari kumwe n’inteko za gisirikare nyinshi, ahagarara iruhande y’umugende w’ikidengeri co haruguru, ku nzira y’ikirari y’itongo ry’umumesuzi. <span id="chapter36_verse3"></span><strong><sup>3 </sup></strong>Maze haza kuri we Eliyakimu mwene Hilikiya, uwagaba urugo, na Shebuna umunyamabanga na Yowa mwene Asafu umukarani.</p>
<p id="p228" data-pid="228" class="p228 sb"><span id="chapter36_verse4"></span><strong><sup>4 </sup></strong>Rabushake ababwira rero ati: “Ndabinginze mubwire Hezekiya muti: ‘Ibi ni vyo umwami ahambaye, umwami wa Ashuri, avuze: “Ico cizigiro wizigiye ni nyabaki? <span id="chapter36_verse5"></span><strong><sup>5 </sup></strong>Wavuze (mugabo ni akarimi gusa) uti: ‘Ndafise impanuro n’inkomezi ku bw’intambara.’ None wizigiye nde, aho wangararije? <span id="chapter36_verse6"></span><strong><sup>6 </sup></strong>Raba! Wizigiye gushigikirwa n’iryo renga rijanjaguwe, ari ryo Misiri, iryo umuntu aramutse aryishimikije, ryokwinjira koko mu kiganza ciwe, rikagitobekeranya. Ukwo ni ko Farawo umwami wa Misiri ameze ku bamwizigira bose. <span id="chapter36_verse7"></span><strong><sup>7 </sup></strong>Niwambwira na ho ngo: ‘Yehova Imana yacu ni we twizigiye,’ mbega si we nyen’ibibanza bikirurutse na nyen’ibicaniro Hezekiya yakuyeho, akabwira Yuda na Yeruzalemu ati: ‘Imbere y’iki gicaniro ni ho muzokwunama’?”’ <span id="chapter36_verse8"></span><strong><sup>8 </sup></strong>None rero ndakwinginze, utsibe n’umukama wanje umwami wa Ashuri; reka nguhe amafarasi ibihumbi bibiri turabe ko woshobora kuyashirako abayagenderako. <span id="chapter36_verse9"></span><strong><sup>9 </sup></strong>None wewe woshobora gute gusubiza inyuma buramatari umwe gusa wo mu basuku b’umukama wanje bo hanyuma y’abandi, kandi wizigira Misiri kubera imikogote no kubera abagendera ku mafarasi? <span id="chapter36_verse10"></span><strong><sup>10 </sup></strong>Ugira ngo naduze gutera iki gihugu kugira ngo ndagihonye ata ruhusha ruvuye kuri Yehova mfise? Yehova ubwiwe ni we yambwiye ati: ‘Duga utere ico gihugu, ugihonye.’”</p>
<p id="p229" data-pid="229" class="p229 sb"><span id="chapter36_verse11"></span><strong><sup>11 </sup></strong>Eliyakimu na Shebuna na Yowa baca babwira Rabushake bati: “Turakwinginze uvugane n’abasuku bawe mu rurimi rw’igisiriya, turumva; ntuvugane natwe mu rurimi rw’Abayuda mu matwi y’abantu bari ku ruhome.” <span id="chapter36_verse12"></span><strong><sup>12 </sup></strong>Mugabo Rabushake avuga ati: “Mbega umukama wawe na wewe ni bo umukama wanje yantumyeko kubwira ayo majambo? None ntiyantumye kuri abo bagabo bicaye ku ruhome, kugira barye umwanda wabo mukuru banywe n’umwanda wabo mutoyi hamwe namwe?”</p>
<p id="p230" data-pid="230" class="p230 sb"><span id="chapter36_verse13"></span><strong><sup>13 </sup></strong>Rabushake aguma ahagaze yongera asemerera n’ijwi <span id="page1093" class="pageNum" data-no="1093" data-before-text="1093"></span>rirenga mu rurimi rw’Abayuda; nuko abandanya kuvuga ati: “Nimwumve amajambo y’umwami ahambaye, umwami wa Ashuri. <span id="chapter36_verse14"></span><strong><sup>14 </sup></strong>Ibi ni vyo umwami avuze: ‘Hezekiya ntabahende, kuko adashobora kubarokora. <span id="chapter36_verse15"></span><strong><sup>15 </sup></strong>Kandi Hezekiya ntatume mwizigira Yehova, mu kuvuga ngo: “Yehova ntazobura kuturokora. Iki gisagara ntikizotangwa mu kuboko kw’umwami wa Ashuri.” <span id="chapter36_verse16"></span><strong><sup>16 </sup></strong>Ntimwumvirize Hezekiya; kuko umwami wa Ashuri avuze ati: “Nimwiyoroshe imbere yanje, musohoke muze aho ndi, maze umwe wese arye ku muzabibu wiwe kandi umwe wese arye ku giti c’umusukoni ciwe kandi umwe wese anywe amazi yo mw’itangi ryiwe, <span id="chapter36_verse17"></span><strong><sup>17 </sup></strong>gushika nje nkabatwara koko mu gihugu kimeze nk’igihugu canyu, igihugu c’intete n’umuvinyu mushasha, igihugu c’umukate n’imirima y’imizabibu; <span id="chapter36_verse18"></span><strong><sup>18 </sup></strong>kugira ngo Hezekiya ntabahendahende ngo: ‘Yehova ubwiwe azoturokora.’ Mbega imwimwe yose mu mana z’amahanga, yoba yarigeze kurokora igihugu cayo mu kuboko kw’umwami wa Ashuri? <span id="chapter36_verse19"></span><strong><sup>19 </sup></strong>Imana za Hamati na Arupadi ziri hehe? Imana za Sefaruvayimu ziri hehe? Zoba zararokoye Samariya mu kuboko kwanje? <span id="chapter36_verse20"></span><strong><sup>20 </sup></strong>Mu mana zose z’ibi bihugu, ni izihe zarokoye ibihugu vyazo mu kuboko kwanje, ku buryo Yehova yorokora Yeruzalemu mu kuboko kwanje?”’”</p>
<p id="p231" data-pid="231" class="p231 sb"><span id="chapter36_verse21"></span><strong><sup>21 </sup></strong>Baguma bacereje, ntihagira ijambo bamwishura, kuko umwami yari yategetse ati: “Ntimumwishure.” <span id="chapter36_verse22"></span><strong><sup>22 </sup></strong>Mugabo Eliyakimu mwene Hilikiya, uwagaba urugo, na Shebuna umunyamabanga, na Yowa mwene Asafu umukarani, baza aho Hezekiya ari batantamuye impuzu zabo baraheza bamwiganira amajambo ya Rabushake.</p>
</body>
</html>
