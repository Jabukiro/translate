<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 37</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">37</a> : <a href="bibleversenav23_37.xhtml">1 - 38</a></p>
<p id="p232" data-pid="232" class="p232 sb"><span id="chapter37"></span><span id="chapter37_verse1"></span><span class="w_ch"><strong>37 </strong></span>Umwami Hezekiya akimara kuvyumva, aca atantamura impuzu ziwe maze yambara igunira araheza yinjira mu nzu ya Yehova. <span id="chapter37_verse2"></span><strong><sup>2 </sup></strong>Vyongeye, atuma Eliyakimu, uwagaba urugo, na Shebuna umunyamabanga n’abagabo b’inararibonye bo mu baherezi, bambaye amagunira, abatuma kuri Yesaya mwene Amozi umuhanuzi. <span id="chapter37_verse3"></span><strong><sup>3 </sup></strong>Nuko bamubwira bati: “Hezekiya avuze ngo: ‘Uyu musi ni umusi w’amarushwa n’uw’uguhambara n’uw’ukutisonera kw’akagaye; kuko tumeze nk’umugore agira yibaruke mugabo akaba atagira inkomezi zo kwibaruka. <span id="chapter37_verse4"></span><strong><sup>4 </sup></strong>Hari aho Yehova Imana yawe yokwumva amajambo yose ya Rabushake, uwo umwami wa Ashuri umukama wiwe yatumye gucokora Imana nzima, maze akagira ico amubaza koko ku bw’amajambo Yehova Imana yawe yumvise. Uture isengesho ku bw’amasigarira asigaye.’”</p>
<p id="p233" data-pid="233" class="p233 sb"><span id="chapter37_verse5"></span><strong><sup>5 </sup></strong>Nuko abasuku b’Umwami Hezekiya binjira kwa Yesaya. <span id="chapter37_verse6"></span><strong><sup>6 </sup></strong>Maze Yesaya ababwira ati: “Mubwire umukama wanyu muti: ‘Ibi ni vyo Yehova avuze: “Ntutinye kubera amajambo wumvise, ayo abasuku b’umwami wa Ashuri bakoresheje mu kumvuga nabi. <span id="chapter37_verse7"></span><strong><sup>7 </sup></strong>Ehe ngira nshire impwemu muri we, <span id="page1094" class="pageNum" data-no="1094" data-before-text="1094"></span>kandi azokwumva inkuru maze asubire mu gihugu ciwe; kandi nzotuma koko agwishwa n’inkota mu gihugu ciwe.”’”</p>
<p id="p234" data-pid="234" class="p234 sb"><span id="chapter37_verse8"></span><strong><sup>8 </sup></strong>Inyuma y’ivyo, Rabushake asubira inyuma maze asanga umwami wa Ashuri ariko ararwana na Libuna; kuko yari yumvise ko nya mwami yavuye i Lakishi akagenda. <span id="chapter37_verse9"></span><strong><sup>9 </sup></strong>Nuko yumva bivugwa ku vyerekeye Tiruhaka umwami wa Etiyopiya ngo: “Yasohotse kukurwanya.” Avyumvise, aca atuma intumwa kuri Hezekiya ati: <span id="chapter37_verse10"></span><strong><sup>10 </sup></strong>“Mubwire Hezekiya umwami wa Yuda muti: ‘Imana wizigira ntiguhende, mu kuvuga ngo: “Yeruzalemu ntizotangwa mu kuboko kw’umwami wa Ashuri.” <span id="chapter37_verse11"></span><strong><sup>11 </sup></strong>Ehe! Wewe ubwawe warumvise ivyo abami ba Ashuri bakoreye ibihugu vyose mu kubitikiza; none wewe uzorokorwa? <span id="chapter37_verse12"></span><strong><sup>12 </sup></strong>Mbega imana z’amahanga ba sogokuruza banje bahoneje zarayarokoye, egome, Gozani na Harani na Rezefu na bene Edeni bari i Teli-asari? <span id="chapter37_verse13"></span><strong><sup>13 </sup></strong>Ari hehe umwami wa Hamati n’umwami wa Arupadi n’umwami w’igisagara ca Sefaruvayimu, ica Hena n’ica Iva?’”</p>
<p id="p235" data-pid="235" class="p235 sb"><span id="chapter37_verse14"></span><strong><sup>14 </sup></strong>Hezekiya atora rero nya makete mu kuboko kw’izo ntumwa maze arayasoma, hanyuma aduga ku nzu ya Yehova araheza ayagaranzura imbere ya Yehova. <span id="chapter37_verse15"></span><strong><sup>15 </sup></strong>Nuko Hezekiya atangura gusenga Yehova ati: <span id="chapter37_verse16"></span><strong><sup>16 </sup></strong>“Ewe Yehova nyen’ingabo, Mana ya Isirayeli, wewe wicaye ku bakerubi<span id="footnotesource34"></span><a epub:type="noteref" href="#footnote34">*</a>, ni wewe wenyene uri Imana y’ukuri y’ubwami bwose bwo mw’isi. Ni wewe wakoze amajuru n’isi. <span id="chapter37_verse17"></span><strong><sup>17 </sup></strong>Tega ugutwi, Yehova we, wumve! Ugurura amaso, ewe Yehova, ubone, wumve amajambo yose ya Senakeribu, ayo yatumye gucokora Imana nzima. <span id="chapter37_verse18"></span><strong><sup>18 </sup></strong>Ego ni ko, ewe Yehova, abami ba Ashuri baratikije ibihugu vyose, n’igihugu cabo bwite. <span id="chapter37_verse19"></span><strong><sup>19 </sup></strong>Kandi imana zayo zahawe umuriro, kuko zitari imana, mugabo zari izahinguwe n’amaboko y’umuntu, izahinguwe mu biti no mu mabuye, ku buryo baziranduye. <span id="chapter37_verse20"></span><strong><sup>20 </sup></strong>None rero, ewe Yehova Mana yacu, dukize mu kuboko kwiwe, kugira ngo ubwami bwose bwo mw’isi bumenye yuko wewe, ewe Yehova, ari wewe Mana wenyene.”</p>
<p id="p236" data-pid="236" class="p236 sb"><span id="chapter37_verse21"></span><strong><sup>21 </sup></strong>Nuko Yesaya mwene Amozi atuma kuri Hezekiya ati: “Ibi ni vyo Yehova Imana ya Isirayeli avuze: ‘Kubera ko wansenze ku vyerekeye Senakeribu umwami wa Ashuri, <span id="chapter37_verse22"></span><strong><sup>22 </sup></strong>iri ni ryo jambo Yehova avuze kuri we:</p><p data-pid="236" class="p236 sp">“Umukobwa w’isugi wa Siyoni yagusuzuguye, yagutwengeye mw’ijigo.</p><p data-pid="236" class="p236 sp">Umukobwa wa Yeruzalemu yazungije umutwe inyuma yawe.</p>
<p id="p237" data-pid="237" class="p237 sl"><span id="chapter37_verse23"></span><strong><sup>23 </sup></strong>Ni nde wacokoye kandi ni nde watutse?</p><p data-pid="237" class="p237 sz">Ni nde wadugirije ijwi</p><p data-pid="237" class="p237 sz">Ukararamurira amaso hejuru?</p><p data-pid="237" class="p237 sz">Ni wa Mweranda wa Isirayeli!</p>
<p id="p238" data-pid="238" class="p238 sl"><span id="chapter37_verse24"></span><strong><sup>24 </sup></strong>Wacokoye Yehova biciye ku basavyi bawe, kandi ukaba uvuga uti:</p><p data-pid="238" class="p238 sz"><span id="page1095" class="pageNum" data-no="1095" data-before-text="1095"></span>‘Nkoresheje ubwinshi bw’imikogote y’intambara yanje, jewe ubwanje—</p><p data-pid="238" class="p238 sz">Nzoduga koko ahakirurutse h’uturere tw’imisozi,</p><p data-pid="238" class="p238 sz">Imihingo ya Libani iri kure kuruta iyindi;</p><p data-pid="238" class="p238 sz">Kandi nzokwicira amasederi maremare yaho, ibiti vy’imiberoshi vyaho vy’intorwa.</p><p data-pid="238" class="p238 sz">Nzokwinjira ahakirurutse haho ha nyuma, ikibira kimeze nk’umurima w’ivyamwa waho.</p>
<p id="p239" data-pid="239" class="p239 sl"><span id="chapter37_verse25"></span><strong><sup>25 </sup></strong>Jewe nzokwimba koko amazi maze ndayanywe,</p><p data-pid="239" class="p239 sz">Kandi nzokamisha ubworo bw’ibirenge vyanje imigende yose ya Nili ya Misiri.’</p>
<p id="p240" data-pid="240" class="p240 sl"><span id="chapter37_verse26"></span><strong><sup>26 </sup></strong>Mbega ntiwumvise? Kuva mu bihe vya kera cane, ivyo ni vyo nzokora.</p><p data-pid="240" class="p240 sz">Kuva mu misi ya kera na rindi naravyiyumviriye. Ubu rero ngira ndabishitse.</p><p data-pid="240" class="p240 sz">Wewe uzokoreshwa mu gutuma ibisagara bikingijwe ibihome bicika umusaka nk’ibirundo vy’ibihomvagurike.</p>
<p id="p241" data-pid="241" class="p241 sl"><span id="chapter37_verse27"></span><strong><sup>27 </sup></strong>Ababibamwo bazogira amaboko ya goyigoyi;</p><p data-pid="241" class="p241 sz">Bazotekerwa koko n’ubwoba kandi bamaramare.</p>
<p id="p242" data-pid="242" class="p242 sp">Bazocika ata kabuza nk’ibimera vyo mw’ishamba n’ivyatsi bitoto biremvye,</p><p data-pid="242" class="p242 sz">Nk’ivyatsi vyo ku bisenge n’ivyo ku mikobeko imbere y’umuyaga wo mu buseruko.</p>
<p id="p243" data-pid="243" class="p243 sl"><span id="chapter37_verse28"></span><strong><sup>28 </sup></strong>Ndazi neza ukwicara utekanye kwawe n’ugusohoka kwawe n’ukwinjira kwawe,</p><p data-pid="243" class="p243 sz">N’ukunshavurira kwawe,</p><p data-pid="243" class="p243 sz"><span id="chapter37_verse29"></span><strong><sup>29 </sup></strong>Kuko ukunshavurira kwawe n’ukuroha kwawe vyaduze bigashika mu matwi yanje.</p><p data-pid="243" class="p243 sz">Ata gukeka nzoshira ingobe yanje mu zuru ryawe n’imijiginya hagati y’iminwa yawe,</p><p data-pid="243" class="p243 sz">Nzogusubiza inyuma koko ngucishije mu nzira wazananye.”</p>
<p id="p244" data-pid="244" class="p244 sb"><span id="chapter37_verse30"></span><strong><sup>30 </sup></strong>“‘Iki ni co kizokubera ikimenyetso: Uwu mwaka bazorya ku bizomera ku dutete twakorotse, mu mwaka ugira kabiri na ho barye intete zimejeje; mugabo mu mwaka ugira gatatu, muze mubibe imbuto maze mushwabure, muze muteragire imirima y’imizabibu maze murye ivyamye muri yo. <span id="chapter37_verse31"></span><strong><sup>31 </sup></strong>Abazorokoka mu nzu ya Yuda, abazosigara, ata gukeka bazoshora imizi munsi maze bame ivyamwa hejuru. <span id="chapter37_verse32"></span><strong><sup>32 </sup></strong>Kuko amasigarira azosohoka avuye i Yeruzalemu, n’abarokotse bave ku musozi Siyoni. Umwete nyene wa Yehova nyen’ingabo uzobikora.</p>
<p id="p245" data-pid="245" class="p245 sb"><span id="chapter37_verse33"></span><strong><sup>33 </sup></strong>“‘Yehova avuze rero ku vyerekeye umwami wa Ashuri ati: “Ntazokwinjira muri iki gisagara canke ngo aharase umwampi canke ngo ahahange n’inkinzo canke ngo aharundire igikuta co kuhasugereza.”’</p>
<p id="p246" data-pid="246" class="p246 sb"><span id="page1096" class="pageNum" data-no="1096" data-before-text="1096"></span><span id="chapter37_verse34"></span><strong><sup>34 </sup></strong>“‘Inzira yazananye ni yo azocamwo mu gusubira inyuma, mugabo ntazokwinjira muri iki gisagara,’ ni ko Yehova avuze. <span id="chapter37_verse35"></span><strong><sup>35 </sup></strong>‘Nzorwanira koko iki gisagara kugira ngo ndagikize ku bwanje no ku bwa Dawidi umusavyi wanje.’”</p>
<p id="p247" data-pid="247" class="p247 sb"><span id="chapter37_verse36"></span><strong><sup>36 </sup></strong>Hanyuma umumarayika wa Yehova arasohoka maze asasika ingabo ibihumbi ijana na mirongo umunani na bitanu mw’ikambi y’Abashuri. Abantu bavyutse kare mu gitondo, erega, basanga bose bapfuye, ari imivyimba. <span id="chapter37_verse37"></span><strong><sup>37 </sup></strong>Nuko Senakeribu umwami wa Ashuri afata inzira aragenda, asubira inyuma, maze aba i Ninewe. <span id="chapter37_verse38"></span><strong><sup>38 </sup></strong>Maze igihe yariko arunama mu nzu ya Nisiroki imana yiwe, Adarameleki na Shareseri, abahungu biwe, bamwicisha inkota hanyuma bahungira mu gihugu ca Ararati. Nuko Esari-hadoni umuhungu wiwe atangura kuganza mu kibanza ciwe.</p>
<div class="groupFootnote"><aside epub:type="footnote"><div epub:type="footnote" id="footnote34"><p id="p512" data-pid="512"><a href="1001060424-split37.xhtml#footnotesource34">^ <span class="footnoteref">Yes. 37:16</span></a> Raba <a href="1001060600.xhtml#pos258">Inyongera ya 21</a>.</p></div></aside>
</div>
</body>
</html>
