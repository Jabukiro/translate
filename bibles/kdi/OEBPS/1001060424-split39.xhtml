<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 39</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">39</a> : <a href="bibleversenav23_39.xhtml">1 - 8</a></p>
<p id="p265" data-pid="265" class="p265 sb"><span id="chapter39"></span><span id="chapter39_verse1"></span><span class="w_ch"><strong>39 </strong></span>Ico gihe, Merodaki-baladani mwene Baladani, umwami wa Babiloni, arungikira amakete n’ingabirano Hezekiya, aho yumviye ko yari yarwaye mugabo akaba yari yasubiye gukomera. <span id="chapter39_verse2"></span><strong><sup>2 </sup></strong>Nuko Hezekiya atangura kunezerwa kubera bo no kubereka inzu y’itunga yiwe, ifeza n’inzahabu n’amavuta y’umusomozo n’amavuta meza n’ububiko bw’ibirwanisho bwiwe bwose n’ibintu vyose vyari mu matunga yiwe. Nta na kimwe Hezekiya ataberetse mu nzu yiwe no mu nganji yiwe yose.</p>
<p id="p266" data-pid="266" class="p266 sb"><span id="page1098" class="pageNum" data-no="1098" data-before-text="1098"></span><span id="chapter39_verse3"></span><strong><sup>3 </sup></strong>Inyuma y’ivyo, Yesaya umuhanuzi yinjira aho Umwami Hezekiya ari maze amubwira ati: “Abo bantu bavuze iki, kandi baje iwawe bavuye he?” Hezekiya avuga rero ati: “Baje iwanje bavuye mu gihugu ca kure, i Babiloni.” <span id="chapter39_verse4"></span><strong><sup>4 </sup></strong>Yesaya abandanya kuvuga ati: “Babonye iki mu nzu yawe?” Hezekiya aca avuga ati: “Babonye ikintu cose kiri mu nzu yanje. Nta na kimwe ntaberetse mu matunga yanje.” <span id="chapter39_verse5"></span><strong><sup>5 </sup></strong>Nuko Yesaya abwira Hezekiya ati: “Niwumve ijambo rya Yehova nyen’ingabo: <span id="chapter39_verse6"></span><strong><sup>6 </sup></strong>‘Ehe imisi iraje, kandi ibiri mu nzu yawe vyose be n’ivyo ba sogokuruza bawe barundanije gushika n’uyu musi bizotwarwa koko i Babiloni.’ ‘Nta na kimwe kizosigara,’ ni ko Yehova avuze. <span id="chapter39_verse7"></span><strong><sup>7 </sup></strong>‘Kandi bamwe mu bahungu bawe bazova muri wewe, abo uzovyara, bazotwarwa babe koko abakozi bo ku kirimba, mu kirimba c’umwami wa Babiloni.’”</p>
<p id="p267" data-pid="267" class="p267 sb"><span id="chapter39_verse8"></span><strong><sup>8 </sup></strong>Hezekiya aca abwira Yesaya ati: “Ijambo rya Yehova uvuze ni ryiza.” Abandanya kuvuga ati: “Kubera ko amahoro n’ukuri bizogumaho mu misi yanje.”</p>
</body>
</html>
