<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 40</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">40</a> : <a href="bibleversenav23_40.xhtml">1 - 31</a></p>
<p id="p268" data-pid="268" class="p268 sb"><span id="chapter40"></span><span id="chapter40_verse1"></span><span class="w_ch"><strong>40 </strong></span>“Nimuhoze, nimuhoze abantu banje,” ni ko Imana yanyu ivuga. <span id="chapter40_verse2"></span><strong><sup>2 </sup></strong>“Nimubwire umutima wa Yeruzalemu, musemerere mumubwira yuko igikorwa ciwe ca gisirikare kirangutse, yuko ikosa ryiwe ryishuwe. Kuko yaronse mu kuboko kwa Yehova urugero rwuzuye ku bw’ibicumuro vyiwe vyose.”</p>
<p id="p269" data-pid="269" class="p269 sb"><span id="chapter40_verse3"></span><strong><sup>3 </sup></strong>Umve! Hari umuntu ariko arasemerera mu gahinga ati: “Nimutunganye inzira ya Yehova! Nimugororere Imana yacu inzira y’ikirari ica mu kiyaya c’ubugaragwa. <span id="chapter40_verse4"></span><strong><sup>4 </sup></strong>Umubande wose nuduzwe, umusozi wose n’umurambi wose na vyo bimanurwe. Ubutaka bw’ibidunduri butegerezwa gucika intara ishashe, ubutaka butaringaniye na bwo bucike ikiyaya c’umubande. <span id="chapter40_verse5"></span><strong><sup>5 </sup></strong>Ubuninahazwa bwa Yehova ntibuzobura guhishurwa, kandi ibiri n’umubiri vyose bizobibonera hamwe, kuko akanwa nyene ka Yehova ari ko kabivuze.”</p>
<p id="p270" data-pid="270" class="p270 sb"><span id="chapter40_verse6"></span><strong><sup>6 </sup></strong>Umve! Hari uwuriko avuga ati: “Semerera!” Uwundi avuga ati: “Nsemerere iki?”</p>
<p id="p271" data-pid="271" class="p271 sb">“Ibiri n’umubiri vyose ni ivyatsi bitoto, kandi ubuntu bwuzuye urukundo bwabo bwose ni nk’ishurwe ryo mu gahinga. <span id="chapter40_verse7"></span><strong><sup>7 </sup></strong>Ivyatsi bitoto vyumye, ishurwe ryakabiranye, kuko impwemu nyene ya Yehova ari yo yabihuhutiyeko. Ni ukuri abantu ni ivyatsi bitoto. <span id="chapter40_verse8"></span><strong><sup>8 </sup></strong>Ivyatsi bitoto vyumye, ishurwe ryakabiranye; mugabo ijambo ry’Imana yacu ryoryo, rizogumaho igihe kitagira urugero.”</p>
<p id="p272" data-pid="272" class="p272 sb"><span id="chapter40_verse9"></span><strong><sup>9 </sup></strong>Duga ku musozi muremure, wa mugore uzaniye inkuru nziza Siyoni! Duza ijwi ryawe n’ububasha, wa mugore uzaniye inkuru nziza Yeruzalemu! Riduze. Ntutinye. Bwira ibisagara vya Yuda uti: “Ng’iyi Imana yanyu.” <span id="chapter40_verse10"></span><strong><sup>10 </sup></strong>Raba! Umukama Segaba Yehova ubwiwe azoza nk’umunyenkomezi, kandi ukuboko kwiwe kuzomuganzira. Raba! Impêra yiwe iri kumwe na we, kandi impembo atanga iri imbere yiwe. <span id="chapter40_verse11"></span><strong><sup>11 </sup></strong>Kurya kw’umwungere, azoragira ubusho bwiwe. <span id="page1099" class="pageNum" data-no="1099" data-before-text="1099"></span>Azokwegeranya imyagazi y’intama n’ukuboko kwiwe; azoyitwara mu gikiriza ciwe. Izonsa azoziyobora yengenga.</p>
<p id="p273" data-pid="273" class="p273 sb"><span id="chapter40_verse12"></span><strong><sup>12 </sup></strong>Ni nde yageze amazi mu rushi rwiwe gusa, agapima ingero z’amajuru akoresheje gusa itambwe ry’intoke kandi agashira mu gapimisho umukungugu w’isi, canke agapima uburemere bw’imisozi akoresheje ikigeresho, agapima n’imirambi ku munzane? <span id="chapter40_verse13"></span><strong><sup>13 </sup></strong>Ni nde yapimye ingero z’impwemu ya Yehova, kandi ni nde ashobora kumumenyesha ikintu bwa muhanuzwajambo wiwe? <span id="chapter40_verse14"></span><strong><sup>14 </sup></strong>Ni nde bagiye inama ngo hagire uwumufasha gutegera, canke ni nde amwigisha umunyuro w’ubutungane, canke amwigisha ubumenyi, canke amumenyesha inzira y’ugutegera nyakuri?</p>
<p id="p274" data-pid="274" class="p274 sb"><span id="chapter40_verse15"></span><strong><sup>15 </sup></strong>Raba! Amahanga ni nk’ima ryo mu ndobo; kandi afatwa nk’agakungugu gafashe ku munzane. Raba! Aterura amazinga ubwayo nk’umukungugu unoze. <span id="chapter40_verse16"></span><strong><sup>16 </sup></strong>Mbere na Libani ntihagije ku kuzigama umuriro ngo ugume waka, n’ibikoko vyo mw’ishamba vyaho ntibihagije ku gutanga ishikanwa riturirwa. <span id="chapter40_verse17"></span><strong><sup>17 </sup></strong>Amahanga yose, imbere yiwe ni nk’ikintu kitariho; kuri we afatwa nk’ubusa, nk’ikintu kitabaho.</p>
<p id="p275" data-pid="275" class="p275 sb"><span id="chapter40_verse18"></span><strong><sup>18 </sup></strong>Mbega Imana mwoyisanisha na nde, kandi ni ishusho nki mwoyishira hampande? <span id="chapter40_verse19"></span><strong><sup>19 </sup></strong>Umuhinguzi w’utugenegene yakoze igishusho mu cuma gishongeshejwe, uwukora ivy’ivyuma agikuyengezako inzahabu, kandi acura iminyororo y’ifeza. <span id="chapter40_verse20"></span><strong><sup>20 </sup></strong>Ahitamwo igiti ngo kibe intererano, igiti kitaboze. Yironderera umuhinguzi w’utugenegene w’umuhanga, ngo ategure igishusho c’ikibazano kitari bunyiganyizwe.</p>
<p id="p276" data-pid="276" class="p276 sb"><span id="chapter40_verse21"></span><strong><sup>21 </sup></strong>Mbega nta vyo muzi? Nta vyo mwumva? Nta vyo mwabwiwe kuva mu ntango? Ntimwakoresheje ugutegera guhera ku gushirwaho kw’imishinge y’isi? <span id="chapter40_verse22"></span><strong><sup>22 </sup></strong>Hariho Umwe yibera hejuru y’umuzingi w’isi, ababa muri yo bakaba ari nk’uduhori, Umwe aramvura amajuru nk’igitambara gihwahutse kinoze, akayasanza nk’ihema ryo kubamwo, <span id="chapter40_verse23"></span><strong><sup>23 </sup></strong>Umwe ahindura ubusa abategetsi bakurubakuru, uwagize abacamanza b’isi nk’ikintu kitabaho.</p>
<p id="p277" data-pid="277" class="p277 sb"><span id="chapter40_verse24"></span><strong><sup>24 </sup></strong>Ntibarigera baterwa; ntibarigera babibwa; igishitsi cabo ntikirigera gishora imizi mw’isi. Umuntu yopfa gusa guhuhira kuri bo bagaca buma; ikirura c’umuyaga kizobakukumura nk’ibishakara.</p>
<p id="p278" data-pid="278" class="p278 sb"><span id="chapter40_verse25"></span><strong><sup>25 </sup></strong>“Ariko mwonsanisha na nde ngo tube abangana?”, ni ko wa Mweranda avuga. <span id="chapter40_verse26"></span><strong><sup>26 </sup></strong>“Raramurira amaso yanyu iyo hejuru murabe. Ni nde yaremye ivyo bintu? Ni Umwe asohora ingabo zavyo ku gitigiri, zose akazihamagara mu mazina yazo. Kubera umurengera w’inguvu rukozi, kandi akaba yuzuye ingoga mu bubasha, nta n’imwe muri zo ibura.</p>
<p id="p279" data-pid="279" class="p279 sb"><span id="chapter40_verse27"></span><strong><sup>27 </sup></strong>“Kubera iki uvuga ga Yakobo, ukavugira hejuru ga Isirayeli, ngo: ‘Inzira yanje yarahishijwe Yehova, kandi ubutungane bundaba burasiga Imana yanje’? <span id="chapter40_verse28"></span><strong><sup>28 </sup></strong>Mbega nta vyo wamenye, canke nta vyo wumvise? Yehova, wa Muremyi <span id="page1100" class="pageNum" data-no="1100" data-before-text="1100"></span>w’impera z’isi, ni Imana gushika igihe kitagira urugero. Ntaruha canke ngo arambirwe. Ugutegera kwiwe ntiguserangurwa. <span id="chapter40_verse29"></span><strong><sup>29 </sup></strong>Aha ububasha uwurushe; kandi ku wutagira inguvu rukozi, atuma ubushobozi bwuzuye bugwira. <span id="chapter40_verse30"></span><strong><sup>30 </sup></strong>Abahungu bazoruha vyongeye barambirwe, kandi imisore ntizobura gutsitara, <span id="chapter40_verse31"></span><strong><sup>31 </sup></strong>mugabo abizigira Yehova bazosubira kugira ububasha. Bazodugisha amababa nk’inkona. Bazokwiruka ntibarambirwe; bazogenda ntibaruhe.”</p>
</body>
</html>
