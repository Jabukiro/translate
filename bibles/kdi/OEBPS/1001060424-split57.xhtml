<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 57</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">57</a> : <a href="bibleversenav23_57.xhtml">1 - 21</a></p>
<p id="p405" data-pid="405" class="p405 sb"><span id="chapter57"></span><span id="chapter57_verse1"></span><span class="w_ch"><strong>57 </strong></span>Umugororotsi yayogeye, ariko nta n’umwe abishira ku mutima. Abantu b’ubuntu bwuzuye urukundo bakoranirizwa ku bapfuye, kandi nta n’umwe atahura yuko umugororotsi ajanwa kubera ivyago. <span id="chapter57_verse2"></span><strong><sup>2 </sup></strong>Yinjira mu mahoro; baruhukira ku bitanda vyabo, abagenda batumbereye bose.</p>
<p id="p406" data-pid="406" class="p406 sb"><span id="chapter57_verse3"></span><strong><sup>3 </sup></strong>“Nayo mwebwe, nimwegere ng’aha, mwa bana b’umugore nyamuragura, mwa ruvyaro rw’umusambanyi n’urw’umugore akora ubumaraya: <span id="chapter57_verse4"></span><strong><sup>4 </sup></strong>Ni nde muryohererwa mutwengagura? Ni nde muguma mutabururiye umunwa, mukaguma mumusohoreye ururimi? Mbega ntimuri abana b’ukugabitanya, uruvyaro rw’ikinyoma, <span id="chapter57_verse5"></span><strong><sup>5 </sup></strong>abakabura icipfuzo bari hagati mu biti bininibinini, munsi y’igiti gitotahaye cose, bagakererera abana mu myonga munsi y’imigaga y’amabuye y’urutare?</p>
<p id="p407" data-pid="407" class="p407 sb"><span id="chapter57_verse6"></span><strong><sup>6 </sup></strong>“Umugabane wawe wari kumwe n’amabuye asenye yo mu mwonga. Ayo, ni yo yari umuturi wawe. Vyongeye, wayasukiye ishikanwa ry’ikinyobwa, uyashikanira ituro. Mbega nzokwihumuriza kuri ivyo bintu? <span id="chapter57_verse7"></span><strong><sup>7 </sup></strong>Washize igitanda cawe ku musozi muremure kandi ukirurutse. Ni ho kandi waduze gushikana ibimazi. <span id="chapter57_verse8"></span><strong><sup>8 </sup></strong>Washize icibutso cawe inyuma y’umuryango n’igishimaryango. Kuko witwikuruye uja kure yanje uraheza uraduga; waguye igitanda cawe. Kandi wigiriye isezerano na bo. Wakunze igitanda hamwe na bo. Witegereje igihimba c’ubugabo. <span id="chapter57_verse9"></span><strong><sup>9 </sup></strong>Waciye umanuka ugana Meleki ufise amavuta, uguma ugwiza amavuta manovu yawe. Wagumye utuma intumwa zawe kure, ku buryo umanura ibintu gushika mu kuzimu. <span id="chapter57_verse10"></span><strong><sup>10 </sup></strong>Mu nzira zawe indiri waracumukuye. Ntiwavuze uti: ‘Ni ivy’ubusa!’ Inguvu zawe zaranagutse. Ni co gituma utarwaye.</p>
<p id="p408" data-pid="408" class="p408 sb"><span id="chapter57_verse11"></span><strong><sup>11 </sup></strong>“Ni nde wagiriye ubwoba ugatangura gutinya, ku buryo utangura kubesha? Mugabo jewe ntiwanyibutse. Nta na kimwe washize ku mutima. Mbega sinaguma nicerereje, nyegeje ibintu? Ni co gituma utarushe unantinya. <span id="chapter57_verse12"></span><strong><sup>12 </sup></strong>Jewe nzomenyesha ubugororotsi bwawe n’ibikorwa vyawe, yuko bitazogira ico bikwunguye. <span id="chapter57_verse13"></span><strong><sup>13 </sup></strong>Niwatabaza, ibintu <span id="page1122" class="pageNum" data-no="1122" data-before-text="1122"></span>vyawe umuganda ntibizokurokora, mugabo umuyaga uzobikukumura mbere vyose. Impemu zisohotse zizobikuraho, mugabo uwuhungira muri jewe azotorana igihugu, yigarurire umusozi wanje mweranda. <span id="chapter57_verse14"></span><strong><sup>14 </sup></strong>Kandi umuntu azovuga ati: ‘Nimutsindagire yemwe, nimutsindagire! Nimutunganye inzira. Nimukure intambamyi yose mu nzira y’abantu banje.’”</p>
<p id="p409" data-pid="409" class="p409 sb"><span id="chapter57_verse15"></span><strong><sup>15 </sup></strong>Kuko ibi ari vyo avuze, Umwe akirurutse kandi ari hejuru, umwe abaho ibihe bidahera kandi izina ryiwe rikaba ari ryeranda: “Ahakirurutse n’aheranda ni ho mba, kumwe kandi n’uwajanjaguwe, w’impwemu iciye bugufi, ngo ngarurire agatege impwemu y’abaciye bugufi, ngarurire agatege umutima w’abajanjagurwa. <span id="chapter57_verse16"></span><strong><sup>16 </sup></strong>Kuko ntazonigana gushika igihe kitagira urugero, canke ngo ngume ndakaye ibihe vyose; kuko impwemu ubwayo yoregera kubera jewe, egome, ibiremwa bihumeka jewe ubwanje nakoze.</p>
<p id="p410" data-pid="410" class="p410 sb"><span id="chapter57_verse17"></span><strong><sup>17 </sup></strong>“Nararakariye ikosa ry’inyungu yiwe y’akarenganyo, ndaheza ndamukubita, mpisha mu maso hanje, narakaye. Mugabo yagumye agenda nk’umuhemu mu nzira y’umutima wiwe. <span id="chapter57_verse18"></span><strong><sup>18 </sup></strong>Narabonye inzira ziwe; naciye ntangura kumukiza no kumurongōra no kumuha inshumbusho y’uruhoza, we n’abagandaye biwe.”</p>
<p id="p411" data-pid="411" class="p411 sb"><span id="chapter57_verse19"></span><strong><sup>19 </sup></strong>“Ndema icamwa c’iminwa. Hazoba amahoro abandanya ku wuri kure no ku wuri hafi,” ni ko Yehova avuze, “kandi nzomukiza.”</p>
<p id="p412" data-pid="412" class="p412 sb"><span id="chapter57_verse20"></span><strong><sup>20 </sup></strong>“Mugabo ababisha bameze nk’ikiyaga gisebagizwa, igihe kidashobora guhwama, amazi yaco akaba aguma asevya ivyatsi vyo mu kiyaga n’urwondo. <span id="chapter57_verse21"></span><strong><sup>21 </sup></strong>Nta mahoro ku babisha,” ni ko Imana yanje ivuze.</p>
</body>
</html>
