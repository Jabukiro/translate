<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 58</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">58</a> : <a href="bibleversenav23_58.xhtml">1 - 14</a></p>
<p id="p413" data-pid="413" class="p413 sb"><span id="chapter58"></span><span id="chapter58_verse1"></span><span class="w_ch"><strong>58 </strong></span>“Semerera uherezeko agahogo; ntiwitinye. Duza ijwi ryawe nk’inzamba, ubwire abantu banje umugararizo wabo, n’inzu ya Yakobo ibicumuro vyabo. <span id="chapter58_verse2"></span><strong><sup>2 </sup></strong>Yamara ni je bagumye barondera uko bukeye uko bwije, bakerekana ko ukumenya inzira zanje ari kwo kubahimbara, nk’ihanga ryashishikara ubugororotsi, ritari ryahevye ubutungane bw’Imana yabo, kuko baguma bansaba imanza zigororotse, bakegera Imana bahimbarirwa, ngo:</p>
<p id="p414" data-pid="414" class="p414 sb"><span id="chapter58_verse3"></span><strong><sup>3 </sup></strong>“‘Kubera iki twisonzesheje ntubibone, tukibabaza ntuvyiteho?’</p>
<p id="p415" data-pid="415" class="p415 sb">“Vy’ukuri, mwahimbarwa n’umusi w’ukwisonzesha kwanyu, igihe mwahindagiza ku bikorwa abakozi banyu bose bacumukura. <span id="chapter58_verse4"></span><strong><sup>4 </sup></strong>Vy’ukuri, mwisonzeshereza imitongano n’intambara, be no gukubitisha igipfunsi c’ububisha. Mbega ntimwaguma mwisonzesha nko ku musi wo kwumvikanisha ijwi ryanyu iyo hejuru? <span id="chapter58_verse5"></span><strong><sup>5 </sup></strong>Mbega ukwo ni ko ukwisonzesha nshima gukwiye kumera, nk’umusi w’uko umuntu yakuwe mw’ivu yibabaza, akunamika umutwe nk’urukangaga, agasanza igunira n’iminyota ngo bibe uburiri bwiwe? Mbega ico ni co mwita ukwisonzesha be n’umusi vyemerwa na Yehova?</p>
<p id="p416" data-pid="416" class="p416 sb"><span id="page1123" class="pageNum" data-no="1123" data-before-text="1123"></span><span id="chapter58_verse6"></span><strong><sup>6 </sup></strong>“Mbega uku si kwo kwisonzesha nshima: gutekurura amapingu y’ububisha, kubohora imizana y’umutambikwa w’ingǒgo, kurekura abajanjaguwe bakidegemvya, mukavuna umutambikwa wose w’ingǒgo? <span id="chapter58_verse7"></span><strong><sup>7 </sup></strong>Mbega si ukugaburira umukate wawe uwushonje, ukazana mu nzu yawe abantu b’abarushwa, batagira uburaro? Si kugira ngo ubonye uwuri gusa umwambike, ntiwinyegeze mwene wanyu?</p>
<p id="p417" data-pid="417" class="p417 sb"><span id="chapter58_verse8"></span><strong><sup>8 </sup></strong>“Ico gihe umuco wawe woseruka nk’umutwenzi; ugusubirana kwawe kwonaga ningoga. Kandi ubugororotsi bwawe bwogendera imbere yawe; ubuninahazwa bwa Yehova ni bwo bwokubera abacunzi b’inyuma. <span id="chapter58_verse9"></span><strong><sup>9 </sup></strong>Ico gihe wohamagara, Yehova ubwiwe akakwitaba; wotabaza, na we akavuga ati: ‘Ndi hano!’</p>
<p id="p418" data-pid="418" class="p418 sb">“Niwakura hagati muri wewe umutambikwa w’ingǒgo, ukareka gutunga agatoki no kuvuga ibintu bibabaza; <span id="chapter58_verse10"></span><strong><sup>10 </sup></strong>niwaha uwushonje ico wipfuza, ugahaza uwuhahazwa, umuco wawe rero ntuzobura kurabiriza mu mwiza, n’umuzimagiza wawe ukamera nk’umutaga. <span id="chapter58_verse11"></span><strong><sup>11 </sup></strong>Yehova ntazobura kwama akuyobora kandi akaguhaza no mu gihugu kibabutse, kandi azogarukanira ingoga amagufa yawe; uzomera nk’umurima uvomerwa neza, umere kandi nk’isôko ry’amazi, amazi atabesha. <span id="chapter58_verse12"></span><strong><sup>12 </sup></strong>Bivuye kuri wewe, ntibazobura kwubaka ibibanza vyatikijwe kuva kera; uzoduza mbere imishinge y’amayaruka akurikirana. Kandi uzokwitwa vy’ukuri umusanuzi w’igihengeri, uwusubizaho amabarabara umuntu ashobora kuba iruhande.</p>
<p id="p419" data-pid="419" class="p419 sb"><span id="chapter58_verse13"></span><strong><sup>13 </sup></strong>“Kubera isabato, niwasubiza inyuma ikirenge cawe ku bijanye no gukora ibiguhimbara ubwawe ku musi wanje mweranda, kandi isabato ukayita vy’ukuri akaryoshe, umusi mweranda wa Yehova, umusi uninahazwa, kandi ukawuninahaza aho gukora ivy’inzira zawe bwite, aho kurondera ibiguhimbara no kuvuga amajambo, <span id="chapter58_verse14"></span><strong><sup>14 </sup></strong>ni ho uzososerwa na Yehova, nanje nzotuma ugendera ku bibanza bikirurutse vy’isi; kandi nzotuma urya ku ntoranwa ya Yakobo sogokuruza wawe, kuko akanwa ka Yehova ari ko kabivuze.”</p>
</body>
</html>
