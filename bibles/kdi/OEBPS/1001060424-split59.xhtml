<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 59</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">59</a> : <a href="bibleversenav23_59.xhtml">1 - 21</a></p>
<p id="p420" data-pid="420" class="p420 sb"><span id="chapter59"></span><span id="chapter59_verse1"></span><span class="w_ch"><strong>59 </strong></span>Raba! Ukuboko kwa Yehova ntikwabaye kugufi cane ku buryo kudashobora gukiza, canke ngo ugutwi kwiwe kuremere cane ku buryo kudashobora kwumva. <span id="chapter59_verse2"></span><strong><sup>2 </sup></strong>Oya, ahubwo amakosa yanyu ni yo yabaye ibibatandukanya n’Imana yanyu, kandi ibicumuro vyanyu ni vyo vyatumye muhishwa mu maso hayo ngo ntiyumve. <span id="chapter59_verse3"></span><strong><sup>3 </sup></strong>Kuko ibiganza vyanyu vyandujwe n’amaraso, intoke zanyu na zo zikanduzwa n’ikosa. Iminwa yanyu yavuze ibinyoma. Ururimi rwanyu rwagumye ruvugira mu ntamatama ibitagororotse. <span id="chapter59_verse4"></span><strong><sup>4 </sup></strong>Nta n’umwe asemerera mu bugororotsi, habe n’umwe yagiye kwitwara abigize mu bwizigirwa. Hizigiwe ibintu bitabaho, havugwa ibitagira mvura. Hasamwe inda y’ivyago, havyarwa ibibabaza.</p>
<p id="p421" data-pid="421" class="p421 sb"><span id="chapter59_verse5"></span><strong><sup>5 </sup></strong>Baberuye amagi y’inzoka y’ubumara, baguma bajisha <span id="page1124" class="pageNum" data-no="1124" data-before-text="1124"></span>inzu y’igitangurirwa. Uwo wese yarya ku magi yabo yarapfa, kandi irigi ryamenwa ryavamwo imamba. <span id="chapter59_verse6"></span><strong><sup>6 </sup></strong>Inzu y’igitangurirwa yabo ntizobabera impuzu, canke ngo bipfuke ibikorwa vyabo. Ibikorwa vyabo ni ibikorwa bibi, kandi ibikorwa vy’ubukazi biri mu biganza vyabo. <span id="chapter59_verse7"></span><strong><sup>7 </sup></strong>Ibirenge vyabo biguma vyirukira ikibi gusa, kandi bihutira gusesa amaraso y’intungane. Ivyiyumviro vyabo ni ivyiyumviro bibi; ukunyaga n’ugusenyuka biri mu mayira yabo y’ibirari. <span id="chapter59_verse8"></span><strong><sup>8 </sup></strong>Inzira y’amahoro barayirengagije, kandi nta butungane buri mu mihora yabo. Amabarabara yabo barayihetarikiye. Nta wuyagenderamwo n’umwe azogenda amenye amahoro.</p>
<p id="p422" data-pid="422" class="p422 sb"><span id="chapter59_verse9"></span><strong><sup>9 </sup></strong>Ni co gituma ubutungane bwagiye kure yacu, n’ubugororotsi ntibuduhamvye. Tuguma twiteze umuco, mugabo ehe, tubona umwiza; tuguma twiteze ukwakaka, mugabo twagumye tugendera mu muzimagiza w’urudaca. <span id="chapter59_verse10"></span><strong><sup>10 </sup></strong>Tuguma dukabakaba uruhome nk’impumyi, tukaguma dukabakaba nk’abatagira amaso. Twatsitaye ku mutaga w’amaminangohe nko mu gahwibi; mu bantu b’indyamunyu tumeze nk’abapfuye. <span id="chapter59_verse11"></span><strong><sup>11 </sup></strong>Tuguma tunihagira twese nk’idubu; tuguma tuguguza nk’inuma turi mu kababaro. Twagumye twiteze ubutungane, mugabo nta bwabonetse; twagumye twiteze ubukiriro, mugabo bwagumye kure yacu. <span id="chapter59_verse12"></span><strong><sup>12 </sup></strong>Kuko imigararizo yacu yagwiriye imbere yawe; nayo ibicumuro vyacu, kimwe cose caratwagirije. Kuko imigararizo yacu iri kumwe natwe; nayo amakosa yacu, turayazi neza. <span id="chapter59_verse13"></span><strong><sup>13 </sup></strong>Harabaye ukugabitanya n’ukwihakana Yehova; twarasubiye inyuma tuva ku Mana yacu, tuvuga ivy’agahahazo n’umugararizo, turiyumvira twongera tuvugira mu ntamatama amajambo y’ikinyoma, bivuye mu mutima. <span id="chapter59_verse14"></span><strong><sup>14 </sup></strong>Ubutungane bwahatiwe gusubira inyuma, ubugororotsi na bwo buguma bwihagarariye kure. Kuko ukuri kwatsitaye mu kibanza ca bose, kandi ikigororotse ntigishobora kwinjira. <span id="chapter59_verse15"></span><strong><sup>15 </sup></strong>Ukuri kurabuze, kandi uwukevya agaheba ububi wese aranyagwa.</p>
<p id="p423" data-pid="423" class="p423 sb">Kandi Yehova yarabibonye, biba bibi mu maso yiwe kubona ata butungane bwariho. <span id="chapter59_verse16"></span><strong><sup>16 </sup></strong>Abonye ko ata muntu ariho, aca ajorezwa no kubona ko ata n’umwe ahaserutse. Maze ukuboko kwiwe gutangura gukiza ku bwiwe, kandi ubugororotsi bwiwe ni bwo bwamushigikira. <span id="chapter59_verse17"></span><strong><sup>17 </sup></strong>Nuko yambara ubugororotsi nk’ikoti y’ivyuma, n’inkofero y’ubukiriro ku mutwe wiwe. Vyongeye, yambara nk’ivyambarwa impuzu z’ukwihora, yitwikira umwete nk’umwitero utagira amaboko. <span id="chapter59_verse18"></span><strong><sup>18 </sup></strong>Yisunze ivyo umuntu akora, azotanga impera bikwiranye, ubushangashirwe ku barwanizi biwe, agirire abansi biwe ivyo babereye. Amazinga azoyahemba ivyo abereye. <span id="chapter59_verse19"></span><strong><sup>19 </sup></strong>Kandi bazotangura gutinya izina rya Yehova uhereye i burengerazuba, batinye ubuninahazwa bwiwe uhereye i burasirazuba, kuko azoza nk’uruzi ruteza amarushwa rujanywe n’impwemu ya Yehova.</p>
<p id="p424" data-pid="424" class="p424 sb"><span id="page1125" class="pageNum" data-no="1125" data-before-text="1125"></span><span id="chapter59_verse20"></span><strong><sup>20 </sup></strong>“Umucunguzi ntazobura kuza kuri Siyoni, no ku bahindukira bakava mu bigabitanyo muri Yakobo,” ni ko Yehova avuze.</p>
<p id="p425" data-pid="425" class="p425 sb"><span id="chapter59_verse21"></span><strong><sup>21 </sup></strong>“Nayo jewe, iri ni ryo sezerano ngiranye na bo,” ni ko Yehova avuze.</p>
<p id="p426" data-pid="426" class="p426 sb">“Impwemu yanje iri kuri wewe be n’amajambo yanje nashize mu kanwa kawe—ntibizokurwa mu kanwa kawe canke mu kanwa k’uruvyaro rwawe, canke mu kanwa k’uruvyaro rw’uruvyaro rwawe,” ni ko Yehova avuze, “guhera ubu no gushika igihe kitagira urugero.”</p>
</body>
</html>
