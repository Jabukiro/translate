<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 63</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">63</a> : <a href="bibleversenav23_63.xhtml">1 - 19</a></p>
<p id="p445" data-pid="445" class="p445 sb"><span id="chapter63"></span><span id="chapter63_verse1"></span><span class="w_ch"><strong>63 </strong></span>Ni nde uyo aje ava i Edomu, uw’impuzu z’amabara abengagira aje ava i Bozira, uyo ateye iteka mu vyambarwa vyiwe, agendera mu bwinshi bw’inkomezi ziwe?</p>
<p id="p446" data-pid="446" class="p446 sb">“Ni jewe, Umwe avuga mu bugororotsi, Umwe agwije inkomezi ku bwo gukiza.”</p>
<p id="p447" data-pid="447" class="p447 sb"><span id="chapter63_verse2"></span><strong><sup>2 </sup></strong>Kubera iki ivyambarwa vyawe bitukura, impuzu zawe na zo zigasa n’iz’uwuganisha ibirenge mu ruganiro rw’umuvinyu?</p>
<p id="p448" data-pid="448" class="p448 sb"><span id="chapter63_verse3"></span><strong><sup>3 </sup></strong>“Ubwato bw’umuvinyu nabuganishijemwo ibirenge jenyene, ata n’umwe turi kumwe wo mu bisata vy’abantu. Nagumye ndabaganisha ibirenge mw’ishavu ryanje, nguma ndabakandagira mu bushangashirwe bwanje. Amaraso yabo ataruka yaguma atarukira ku mpuzu zanje, kandi ivyambarwa vyanje vyose naravyanduje. <span id="chapter63_verse4"></span><strong><sup>4 </sup></strong>Kuko umusi w’ukwihora uri mu mutima wanje, kandi umwaka w’abacunguwe banje waje. <span id="chapter63_verse5"></span><strong><sup>5 </sup></strong>Nagumye nitegereza, mugabo ntihagira uwumfasha; ndajorerwa, mugabo ntihagira uwunshigikira. Nuko ukuboko kwanje kundonsa ubukiriro, kandi ubushangashirwe bwanje ni bwo bwanshigikiye. <span id="chapter63_verse6"></span><strong><sup>6 </sup></strong>Nagumye nkandagira ibisata vy’abantu mw’ishavu ryanje, ndababoreza ubushangashirwe bwanje, nsesa amaraso yabo yataruka.”</p>
<p id="p449" data-pid="449" class="p449 sb"><span id="chapter63_verse7"></span><strong><sup>7 </sup></strong>Nzovuga ibikorwa vy’ubuntu bwuzuye urukundo vya Yehova, amashemezo ya Yehova, nk’uko ivyo Yehova yatugiriye vyose biri, egome, ukumera neza kwinshi yagiriye inzu ya Isirayeli, ukwo yabagiriye nk’uko imbabazi ziwe ziri, nk’uko kandi ibikorwa vyiwe vyinshi vy’ubuntu bwuzuye urukundo biri. <span id="chapter63_verse8"></span><strong><sup>8 </sup></strong>Yavuze kandi ati: “Ni ukuri, ni <span id="page1129" class="pageNum" data-no="1129" data-before-text="1129"></span>abantu banje, abana batazohemuka.” Ni co gituma ari bo yabereye Umukiza. <span id="chapter63_verse9"></span><strong><sup>9 </sup></strong>Mu marushwa yabo yose, vyaramuteye amarushwa. Kandi intumwa yiwe bwite yarabakijije. Mu rukundo rwiwe no mu mpuhwe ziwe, we ubwiwe yarabacunguye, araheza abashira hejuru yongera arabaterura imisi yose ya kera.</p>
<p id="p450" data-pid="450" class="p450 sb"><span id="chapter63_verse10"></span><strong><sup>10 </sup></strong>Mugabo bo baragararije, bababaza impwemu nyeranda yiwe. Yaciye ahinduka umwansi wabo, we ubwiwe arabarwanya. <span id="chapter63_verse11"></span><strong><sup>11 </sup></strong>Maze batangura kwibuka imisi ya kera, na Musa umusavyi wiwe, ngo: “Ari hehe Umwe yabadugana abakuye mu kiyaga hamwe n’abungere b’umukuku wiwe? Ari hehe Umwe yamushiramwo impwemu nyeranda yiwe? <span id="chapter63_verse12"></span><strong><sup>12 </sup></strong>Ari hehe Umwe yatuma ukuboko kwiwe kwiza kugendera iburyo bwa Musa; Umwe yasatura amazi imbere yabo kugira ngo yiheshe izina ryamaho igihe kitagira urugero; <span id="chapter63_verse13"></span><strong><sup>13 </sup></strong>Umwe yabacisha mu mazi asuriranya, ku buryo badatsitara, nka kurya kw’ifarasi mu gahinga? <span id="chapter63_verse14"></span><strong><sup>14 </sup></strong>Nka kurya igikoko kimanuka mu kiyaya c’umubande, impwemu ya Yehova yaciye ituma baruhuka.”</p>
<p id="p451" data-pid="451" class="p451 sb">Ukwo ni ko wayoboye abantu bawe kugira ngo wiheshe izina ryiza.</p>
<p id="p452" data-pid="452" class="p452 sb"><span id="chapter63_verse15"></span><strong><sup>15 </sup></strong>Niwitegereze uri mw’ijuru, urabe uri ahantu hakirurutse uba h’ubweranda n’ubwiza. Mbega umwete wawe n’ubushobozi bwawe bwuzuye, ukudobangana kw’amara yawe be n’imbabazi zawe, biri hehe? Vyanse kuza iyo ndi. <span id="chapter63_verse16"></span><strong><sup>16 </sup></strong>Kuko uri Data; naho Aburahamu yoba atatumenye, na Isirayeli ntatwemere, wewe, ewe Yehova, uri Data. Umucunguzi wacu wo kuva kera, ni ryo zina ryawe. <span id="chapter63_verse17"></span><strong><sup>17 </sup></strong>Kubera iki ga Yehova, uguma utwangariza kure y’inzira zawe? Kubera iki ukomantaza umutima wacu ngo ntugutinye? Nugaruke ku bw’abasavyi bawe, ku bw’imiryango y’intoranwa yawe. <span id="chapter63_verse18"></span><strong><sup>18 </sup></strong>Igisata cawe ceranda camaze akanya gatoyi gusa kihagaba. Abarwanizi bacu barahonyanze aheranda hawe. <span id="chapter63_verse19"></span><strong><sup>19 </sup></strong>Haheze igihe kirekire ducitse nk’abo utaganje, nk’abatitiriwe izina ryawe.</p>
</body>
</html>
