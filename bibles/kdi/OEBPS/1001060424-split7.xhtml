<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yesaya 7</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yesaya</a>  <a href="biblechapternav23.xhtml">7</a> : <a href="bibleversenav23_7.xhtml">1 - 25</a></p>
<p id="p40" data-pid="40" class="p40 sb"><span id="chapter7"></span><span id="chapter7_verse1"></span><span class="w_ch"><strong>7 </strong></span>Nuko mu misi ya Ahazi mwene Yotamu, Yotamu mwene Uziya, umwami wa Yuda, Rezini umwami wa Siriya na Peka mwene Remaliya, umwami wa Isirayeli, baduga i Yeruzalemu kuhatera, mugabo harabananira. <span id="chapter7_verse2"></span><strong><sup>2 </sup></strong>Maze inzu ya Dawidi imenyeshwa ngo: “Siriya yegamiye Efurayimu.”</p>
<p id="p41" data-pid="41" class="p41 sb">Maze umutima wiwe be n’umutima w’abantu biwe itangura kudegedwa, nka kurya ibiti vy’ikibira bidegedwa kubera umuyaga.</p>
<p id="p42" data-pid="42" class="p42 sb"><span id="chapter7_verse3"></span><strong><sup>3 </sup></strong>Maze Yehova abwira Yesaya ati: “Sohoka, ndakwinginze, uhure na Ahazi, wewe na Sheyari-yashubu umuhungu wawe, amaja ku mpera y’umugende w’ikidengeri co haruguru iruhande y’inzira y’ikirari y’itongo ry’umumesuzi. <span id="chapter7_verse4"></span><strong><sup>4 </sup></strong>Kandi utegerezwa kumubwira uti: ‘Wiyubare kandi ugume utekanye. Ntutinye, kandi umutima wawe ntushe coba kubera udusunwa tubiri tw’izo ngegene zifumba umwotsi, kubera ishavu rirurumba rya Rezini na Siriya na mwene Remaliya, <span id="chapter7_verse5"></span><strong><sup>5 </sup></strong>ku mpamvu y’uko Siriya, ari kumwe na Efurayimu na mwene Remaliya, yagiye inama yo kugukorera ikibi, avuga ati: <span id="chapter7_verse6"></span><strong><sup>6 </sup></strong>“Tuduge kurwanya Yuda, tuyitabagure, tuyigarurire mu kuyicamwo ibihengeri; kandi twimike uwundi mwami aganze hagati muri yo, mwene Tabeyeli.”</p>
<p id="p43" data-pid="43" class="p43 sb"><span id="chapter7_verse7"></span><strong><sup>7 </sup></strong>“‘Ibi ni vyo Umukama Segaba Yehova avuze: “Ntibizorama, no kuba ntibizoba. <span id="chapter7_verse8"></span><strong><sup>8 </sup></strong>Kuko umutwe wa Siriya ari Damasiko, umutwe wa Damasiko na wo ukaba Rezini; kandi mu myaka mirongo itandatu n’itanu gusa Efurayimu izojanjagurwa ireke kuba igisata. <span id="chapter7_verse9"></span><strong><sup>9 </sup></strong>Kandi umutwe wa Efurayimu ni Samariya, umutwe wa Samariya na wo ni mwene Remaliya. Mutagize ukwizera, ntimuzomara igihe kirekire.”’”</p>
<p id="p44" data-pid="44" class="p44 sb"><span id="chapter7_verse10"></span><strong><sup>10 </sup></strong>Yehova yongera kubwira Ahazi ati: <span id="chapter7_verse11"></span><strong><sup>11 </sup></strong>“Niwisabire Yehova Imana yawe ikimenyetso, ukigire icimbitse nk’ukuzimu canke ukigire igihanitse nk’uturere tw’iyo hejuru.” <span id="chapter7_verse12"></span><strong><sup>12 </sup></strong>Mugabo Ahazi avuga ati: “Sinsaba, eka mbere singeza Yehova.”</p>
<p id="p45" data-pid="45" class="p45 sb"><span id="chapter7_verse13"></span><strong><sup>13 </sup></strong>Na we avuga ati: “Ndakwinginze wumvirize, wa nzu ya Dawidi! Mbega ni ikintu gitoyi kuri mwebwe kuba muruhisha abantu, mukaruhisha n’Imana yanje? <span id="chapter7_verse14"></span><strong><sup>14 </sup></strong>Ni co gituma Yehova ubwiwe azobaha ikimenyetso: Raba! Umwigeme azokwibungenga koko, avyare umuhungu, kandi azomwita Emanweli. <span id="chapter7_verse15"></span><strong><sup>15 </sup></strong>Azorya amasoro n’ubuki niyamenya kwanka ikibi no guhitamwo iciza. <span id="chapter7_verse16"></span><strong><sup>16 </sup></strong>Kuko imbere y’uko uwo muhungu amenya kwanka ikibi no guhitamwo iciza, ubutaka bw’abo bami babiri, abo wumvira ubwoba bushegesha, buzohebwa rwose. <span id="chapter7_verse17"></span><strong><sup>17 </sup></strong>Yehova azozana kuri wewe no ku bantu bawe no ku nzu ya so wawe, imisi itigeze iza kuva umusi Efurayimu yahindukira ikava kuri Yuda, ni ukuvuga umwami wa Ashuri.</p>
<p id="p46" data-pid="46" class="p46 sb"><span id="chapter7_verse18"></span><strong><sup>18 </sup></strong>“Uku ni ko bitegerezwa kuba kuri uwo musi: Yehova azovuza agahwa ahamagare insazi ziri ku mpera y’imigende <span id="page1059" class="pageNum" data-no="1059" data-before-text="1059"></span>ya Nili ya Misiri n’inzuki ziri mu gihugu ca Ashuri, <span id="chapter7_verse19"></span><strong><sup>19 </sup></strong>kandi zizoza koko zigwe zose hamwe ku myonga y’imanga no ku migaga y’amabuye y’urutare no ku bisaka vy’inzitane vy’amahwa vyose no ku ngomero zose.</p>
<p id="p47" data-pid="47" class="p47 sb"><span id="chapter7_verse20"></span><strong><sup>20 </sup></strong>“Kuri uwo musi, hakoreshejwe urumosho rukoswe mu karere ka rwa Ruzi, mbere hakoreshejwe umwami wa Ashuri, Yehova azomwa umutwe n’ubwoya bwo ku birenge, kandi n’ubwanwa ruzokungutura.</p>
<p id="p48" data-pid="48" class="p48 sb"><span id="chapter7_verse21"></span><strong><sup>21 </sup></strong>“Kandi uku ni ko bitegerezwa kuba kuri uwo musi: umuntu azozigamira ubuzima ishashi yo mu busho be n’intama zibiri. <span id="chapter7_verse22"></span><strong><sup>22 </sup></strong>Kandi uku ni ko bitegerezwa kuba: kubera ko hazoboneka amata menshi, azorya amasoro; kuko amasoro n’ubuki ari vyo uwuzosigara hagati mu gihugu wese azorya.</p>
<p id="p49" data-pid="49" class="p49 sb"><span id="chapter7_verse23"></span><strong><sup>23 </sup></strong>“Kandi uku ni ko bitegerezwa kuba kuri uwo musi: ahantu hose hahora imizabibu igihumbi iciye ibice igihumbi vy’ifeza, hazoba, emwe, hazoba ah’ibisaka vy’amahwa n’ah’ivyatsi bibi. <span id="chapter7_verse24"></span><strong><sup>24 </sup></strong>Azoza ng’aho n’imyampi n’umuheto, kuko igihugu cose kizocika ibisaka vy’amahwa n’ivyatsi bibi. <span id="chapter7_verse25"></span><strong><sup>25 </sup></strong>Kandi ku misozi yose yahora ikurwako ibiterwa bigorana hakoreshejwe isuka, emwe, ntuzohaza kubera ugutinya ibisaka vy’amahwa n’ivyatsi bibi; kandi hazocika koko ikibanza co kurekuriramwo amashūri, n’ubutaka buhonyangwa n’intama.”</p>
</body>
</html>
