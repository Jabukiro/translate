<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">14</a> : <a href="bibleversenav24_14.xhtml">1 - 22</a></p>
<p id="p142" data-pid="142" class="p142 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Iri ni ryo jambo rya Yehova ryaje kuri Yeremiya ku vyerekeye uruzuba: <span id="chapter14_verse2"></span><strong><sup>2 </sup></strong>Yuda iragandaye, kandi amarembo yayo arayamye. Ayo marembo yajonjogoye gushika hasi, kandi ukuboroga kwa Yeruzalemu kuraduze. <span id="chapter14_verse3"></span><strong><sup>3 </sup></strong>Abakomakomeye baho batumye ba nyarucari babo kurondera amazi. Bashitse ku mifurege. Nta mazi baronse. Bagarukanye ivyombo bigaragara. Bamaramaye, batashe zirayoye, kandi bitwikiriye umutwe. <span id="chapter14_verse4"></span><strong><sup>4 </sup></strong>Kubera ubutaka busataguritse bivanye n’uko ata mvura y’isegenya yaguye mu gihugu, abarimyi bamaramaye; bitwikiriye umutwe. <span id="chapter14_verse5"></span><strong><sup>5 </sup></strong>Kuko n’impongokazi yo mw’ishamba yavyaye, mugabo igata umwana, kubera ata vyatsi biremvye vyariho. <span id="chapter14_verse6"></span><strong><sup>6 </sup></strong>Imparage zahagaze ku mirambi igaragara; zamotēreye umuyaga nk’imbwebwe; amaso yazo yayamye kubera ata bimera biriho. <span id="chapter14_verse7"></span><strong><sup>7 </sup></strong>Naho amakosa yacu atwagiriza, ewe Yehova, nugire ico ukoze ku bw’izina ryawe; kuko ubuhemu bwacu bwabaye bwinshi; ni wewe twacumuyeko.</p>
<p id="p143" data-pid="143" class="p143 sb"><span id="chapter14_verse8"></span><strong><sup>8 </sup></strong>Ewe cizigiro ca Isirayeli, Umukiza wiwe mu gihe c’amarushwa, kubera iki uba nka kavamahanga mu gihugu, nk’ingenzi yakebeje kugira ngo irare ahantu? <span id="chapter14_verse9"></span><strong><sup>9 </sup></strong>Kubera iki uba nk’umuntu ajorewe, nk’umuntu w’umunyenkomezi adashoboye gukiza? Yamara wewe uri hagati muri twebwe, ewe Yehova, kandi twitiriwe izina ryawe. Ntuduhebe.</p>
<p id="p144" data-pid="144" class="p144 sb"><span id="chapter14_verse10"></span><strong><sup>10 </sup></strong>Ibi ni vyo Yehova avuze kuri aba bantu: “Gutyo bakunze kuyerera; ntibacungereye ibirenge vyabo. Ni co catumye Yehova adahimbarwa na bo. Ubu rero azokwibuka ikosa ryabo, yiteho ibicumuro vyabo.”</p>
<p id="p145" data-pid="145" class="p145 sb"><span id="chapter14_verse11"></span><strong><sup>11 </sup></strong>Nuko Yehova ambwira ati: “Ntusengere aba bantu ubaronderera iciza. <span id="chapter14_verse12"></span><strong><sup>12 </sup></strong>Igihe bisonzesha, sinumviriza akamo kabo k’ukwinginga; kandi igihe bashikana ishikanwa riturirwa uko ryakabaye n’ishikanwa ry’intete, ntibimpimbara; kuko ngira ndabamarishe inkota n’ikigoyi n’ikiza.”</p>
<p id="p146" data-pid="146" class="p146 sb"><span id="chapter14_verse13"></span><strong><sup>13 </sup></strong>Nca mvuga nti: “Yoo, ewe Mukama Segaba Yehova! Ehe abahanuzi bababwira ngo: ‘Nta nkota muzobona, kandi nta kigoyi kizobazako, mugabo <span id="page1157" class="pageNum" data-no="1157" data-before-text="1157"></span>amahoro nyakuri ni yo nzobaha aha hantu.’”</p>
<p id="p147" data-pid="147" class="p147 sb"><span id="chapter14_verse14"></span><strong><sup>14 </sup></strong>Yehova yongera kumbwira ati: “Ubuhanuzi bw’ibinyoma ni bwo abo bahanuzi bavuga mw’izina ryanje. Sinabatumye, eka kandi nta co nabategetse canke ngo ndababwire. Bababwira mu buryo bw’ubuhanuzi ukwerekwa kw’ikinyoma, ukuragura, ikintu ata co kimaze, n’amayeri yo mu mutima wabo. <span id="chapter14_verse15"></span><strong><sup>15 </sup></strong>Ibi rero ni vyo Yehova avuze: Ku bijanye n’abo bahanuzi bavuga ubuhanuzi mw’izina ryanje kandi jewe ntabatumye, bakavuga yuko ata nkota canke ikigoyi bizoza muri iki gihugu, ‘abo bahanuzi bazomarwa n’inkota n’ikigoyi. <span id="chapter14_verse16"></span><strong><sup>16 </sup></strong>Kandi abantu babwira ubuhanuzi bazoshiburirwa mu mabarabara ya Yeruzalemu kubera ikigoyi n’inkota, ntihagire uwubahamba, bo ubwabo n’abagore babo n’abahungu babo n’abakobwa babo. Nzobasukako ivyago vyabo.’</p>
<p id="p148" data-pid="148" class="p148 sb"><span id="chapter14_verse17"></span><strong><sup>17 </sup></strong>“Uze ubabwire iri jambo uti: ‘Amaso yanje natembe amosozi ijoro n’umurango, ntahagarike, kuko umukobwa w’isugi w’abantu banje avunitse agasenyuka bimwe bikomeye, akagira uruguma rusesereza cane. <span id="chapter14_verse18"></span><strong><sup>18 </sup></strong>Iyo nsohotse nkaja mu gahinga, ndahasanga abagandaguwe n’inkota! Ninjira mu gisagara na ho, nkahasanga indwara ziturutse ku kigoyi! Kuko umuhanuzi n’umuherezi banyuragiye mu gihugu batazi.’”</p>
<p id="p149" data-pid="149" class="p149 sb"><span id="chapter14_verse19"></span><strong><sup>19 </sup></strong>Mbega warataye Yuda buhere, canke umutima wawe warazinutswe Siyoni? Kubera iki none wadukubise, ku buryo tudashobora gukira? Twari twiteze amahoro, mugabo nta ciza caje; twari twiteze igihe c’ugukira, none ehe, haje ivutu! <span id="chapter14_verse20"></span><strong><sup>20 </sup></strong>Ewe Yehova, turemeye icese koko ububisha bwacu, ikosa rya ba sogokuruza bacu, kuko twagucumuyeko. <span id="chapter14_verse21"></span><strong><sup>21 </sup></strong>Ntutugaye ku bw’izina ryawe; ntusuzugure intebe y’ubwami yawe ininahaye. Niwibuke; nturenge kw’isezerano wagiranye natwe. <span id="chapter14_verse22"></span><strong><sup>22 </sup></strong>Mbega mu bigirwamana bitagira mvura vy’amahanga hari icoshobora kugwisha imvura, canke amajuru ubwayo yoshobora gutanga imvura nyinshi? None si wewe, ga Yehova Mana yacu? Kandi turakwizigiye, kuko ari wewe wakoze ivyo bintu vyose.</p>
</body>
</html>
