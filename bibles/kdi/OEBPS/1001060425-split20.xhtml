<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">20</a> : <a href="bibleversenav24_20.xhtml">1 - 18</a></p>
<p id="p190" data-pid="190" class="p190 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Nuko Pashuri mwene Imeri, umuherezi, akaba kandi yari icariho kizigenza mu nzu ya Yehova, aguma yumviriza Yeremiya mu gihe yariko avuga ayo majambo y’ubuhanuzi. <span id="chapter20_verse2"></span><strong><sup>2 </sup></strong>Maze Pashuri akubita Yeremiya umuhanuzi yongera amushira mu mpatane z’ibiti<span id="footnotesource19"></span><a epub:type="noteref" href="#footnote19">*</a> zari mw’Irembo ryo Haruguru rya Benyamini, iryari mu nzu ya Yehova. <span id="chapter20_verse3"></span><strong><sup>3 </sup></strong>Mugabo ku musi ukurikira, Pashuri akura Yeremiya muri nya mpatane z’ibiti, maze Yeremiya amubwira ati:</p>
<p id="p191" data-pid="191" class="p191 sb">“Yehova ntakwise Pashuri, mugabo akwise Vutu irya n’ino. <span id="chapter20_verse4"></span><strong><sup>4 </sup></strong>Kuko ibi ari vyo Yehova avuze: ‘Ehe nkugize ivutu kuri wewe no ku bakunzi bawe bose; bazogwishwa koko n’inkota y’abansi babo amaso yawe avyitegereza; kandi Yuda yose nzoyitanga mu kuboko kw’umwami wa Babiloni, na we azobajana koko mu bunyagano i Babiloni, abicishe inkota. <span id="chapter20_verse5"></span><strong><sup>5 </sup></strong>Nzotanga ibintu bibitswe vyose vy’iki gisagara n’umwimbu waco wose <span id="page1165" class="pageNum" data-no="1165" data-before-text="1165"></span>n’ibintu vy’agaciro vyaco vyose; kandi amatunga yose y’abami ba Yuda ngira ndayatange mu kuboko kw’abansi babo. Na bo bazobisahura ata kabuza, babitware, babijane i Babiloni. <span id="chapter20_verse6"></span><strong><sup>6 </sup></strong>Nayo wewe, ewe Pashuri, n’ababa mu nzu yawe bose, muzojanwa kugirwa imbohe; uzoja i Babiloni maze upfireyo kandi ni yo uzohambwa mwe n’abakunzi bawe bose, kuko wababwiye ubuhanuzi mu kinyoma.’”</p>
<p id="p192" data-pid="192" class="p192 sb"><span id="chapter20_verse7"></span><strong><sup>7 </sup></strong>Warampenze, ewe Yehova, ndahendeka. Wakoresheje inkomezi zawe mu kundwanya, ku buryo unesha. Nabaye agatwengo burinda bwira; abantu bose bantwengera mw’ijigo. <span id="chapter20_verse8"></span><strong><sup>8 </sup></strong>Kuko igihe cose mvuze, nsemerera. Ubukazi n’ukunyaga ni vyo nsemerera. Kuko ijambo rya Yehova ryambereye iceyi n’akamenyo burinda bwira. <span id="chapter20_verse9"></span><strong><sup>9 </sup></strong>Nuko mvuga nti: “Sinzovuga ivyiwe, kandi sinzokwongera kuvuga mw’izina ryiwe.” Mugabo mu mutima wanje haba nk’umuriro ururumba wugaraniwe mu magufa yanje; nduhishwa no kuwugumya, sinashobora kuwihanganira. <span id="chapter20_verse10"></span><strong><sup>10 </sup></strong>Kuko numvise inkuru mbi ya benshi. Irya n’ino hari ivutu. “Nimubivuge, kugira ngo tuvuge ivyiwe.” Abantu buntu<span id="footnotesource20"></span><a epub:type="noteref" href="#footnote20">*</a> bose bambwira bati: “Amahoro!”—bareretse ko nocumbagira, bakavuga bati: “Hari aho yohendeka, natwe tukamunesha, tukamwihora.” <span id="chapter20_verse11"></span><strong><sup>11 </sup></strong>Mugabo Yehova yari kumwe nanje nk’umunyenkomezi ateye ubwoba. Ni co gituma abampama bazotsitara, ntibaneshe. Emwe, bazomaramara rwose, kuko batazoba batunganiwe. Uguteterwa kwabo kw’igihe kitagira urugero ntikuzokwibagirwa.</p>
<p id="p193" data-pid="193" class="p193 sb"><span id="chapter20_verse12"></span><strong><sup>12 </sup></strong>Mugabo wewe, ewe Yehova nyen’ingabo, urasuzuma umugororotsi; urabona amafyigo n’umutima. Ese nobona ingene ubihora, kuko ari wewe nahishuriye imburano zanje.</p>
<p id="p194" data-pid="194" class="p194 sb"><span id="chapter20_verse13"></span><strong><sup>13 </sup></strong>Nimuririmbire Yehova! Nimushemeze Yehova! Kuko yarokoye ubuzima bw’umworo mu kuboko kw’inkozi z’ikibi.</p>
<p id="p195" data-pid="195" class="p195 sb"><span id="chapter20_verse14"></span><strong><sup>14 </sup></strong>Urakavumwa umusi navukiyeko! Umusi mawe yanyibarukiyeko ntugahezagirwe! <span id="chapter20_verse15"></span><strong><sup>15 </sup></strong>Arakavumwa umuntu yazaniye inkuru nziza dawe ati: “Uvyariwe umuhungu, umwana w’igitsina-gabo!” Yaramunezereje koko. <span id="chapter20_verse16"></span><strong><sup>16 </sup></strong>Uwo muntu arakaba nk’ibisagara Yehova yatembagaje ntiyicuze. Aze yumve amaborogo mu gitondo be n’ikimenyetso c’ukugabisha mu gihe co ku mutaga.</p>
<p id="p196" data-pid="196" class="p196 sb"><span id="chapter20_verse17"></span><strong><sup>17 </sup></strong>Kubera iki atanyiciye mu gitereko ngo bihere biheze, kugira ngo mawe ambere imva, igitereko ciwe na co cibungenge gushika igihe kitagira urugero? <span id="chapter20_verse18"></span><strong><sup>18 </sup></strong>Kubera iki navuye mu gitereko kugira mbone igikorwa c’ubutame n’intuntu, no kugira ngo imisi yanje irangirire mu bumaramare?</p>
<div class="groupFootnote"><aside epub:type="footnote"><div epub:type="footnote" id="footnote19"><p id="p573" data-pid="573"><a href="1001060425-split20.xhtml#footnotesource19">^ <span class="footnoteref">Yer. 20:2</span></a> Raba <a href="1001060600.xhtml#pos5493">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote20"><p id="p574" data-pid="574"><a href="1001060425-split20.xhtml#footnotesource20">^ <span class="footnoteref">Yer. 20:10</span></a> Canke, “abantu bapfa.”</p></div></aside>
</div>
</body>
</html>
