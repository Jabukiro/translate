<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 24</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">24</a> : <a href="bibleversenav24_24.xhtml">1 - 10</a></p>
<p id="p236" data-pid="236" class="p236 sb"><span id="chapter24"></span><span id="chapter24_verse1"></span><span class="w_ch"><strong>24 </strong></span>Nuko Yehova aranyereka, maze mbona ibisimbo bibiri vy’insukoni biteretse imbere y’urusengero rwa Yehova, inyuma y’aho Nebukadirezari umwami wa Babiloni ajaniye mu bunyagano Yekoniya mwene Yehoyakimu, umwami wa Yuda, n’abaganwa ba Yuda n’abahinguzi b’utugenegene n’abubatsi b’ibibambazi, abakuye i Yeruzalemu kugira ngo abajane i Babiloni. <span id="chapter24_verse2"></span><strong><sup>2 </sup></strong>Igisimbo kimwe carimwo insukoni nziza cane, nk’insukoni za kare; ikindi gisimbo na co carimwo insukoni mbi cane, ku buryo zitashobora kuribwa kubera ububi bwazo.</p>
<p id="p237" data-pid="237" class="p237 sb"><span id="chapter24_verse3"></span><strong><sup>3 </sup></strong>Nuko Yehova ambwira ati: “Ubona iki ga Yeremiya?” Nanje nti: “Insukoni, insukoni nziza zikaba ari nziza cane, insukoni mbi na zo zikaba ari mbi cane, ku buryo zidashobora kuribwa kubera ububi bwazo.”</p>
<p id="p238" data-pid="238" class="p238 sb"><span id="chapter24_verse4"></span><strong><sup>4 </sup></strong>Maze ijambo rya Yehova rinzako riti: <span id="chapter24_verse5"></span><strong><sup>5 </sup></strong>“Ibi ni vyo Yehova Imana ya Isirayeli avuze: ‘Nk’izo nsukoni nziza, ni ko nzobona neza abagizwe inyagano ba Yuda, abo nzokwirukana aha hantu bakaja mu gihugu c’Abakaludaya. <span id="chapter24_verse6"></span><strong><sup>6 </sup></strong>Nzobashinga ijisho ngo ndabagirire neza, kandi nzobagarukana koko muri iki gihugu. Nzobubaka, sinzobasambura; nzobateragira, sinzobarandura. <span id="chapter24_verse7"></span><strong><sup>7 </sup></strong>Nzobaha umutima kugira bamenye jewe, bamenye yuko jewe ndi Yehova; kandi bazoba koko abantu banje, nanje mbe Imana yabo, kuko bazongarukako n’umutima wabo wose.</p>
<p id="p239" data-pid="239" class="p239 sb"><span id="chapter24_verse8"></span><strong><sup>8 </sup></strong>“‘Kandi nk’izo nsukoni mbi zidashobora kuribwa kubera ububi bwazo, ibi ni vyo mu vy’ukuri Yehova avuze: “Ukwo ni ko nzotanga Zedekiya umwami wa Yuda n’abaganwa biwe n’amasigarira ya Yeruzalemu asigaye muri iki gihugu n’ababa mu gihugu ca Misiri— <span id="chapter24_verse9"></span><strong><sup>9 </sup></strong>egome, nzobatanga babe akajugumiza, bashikirwe n’ivyago, mu bwami bwose bwo mw’isi, babe iceyi n’iciro ry’umugani, babe akamenyo n’umuvumo, ahantu hose nzobashwiragiriza. <span id="chapter24_verse10"></span><strong><sup>10 </sup></strong>Kandi nzobarungikira inkota n’ikigoyi n’ikiza, gushika bahonye ku butaka nabahaye bo hamwe na ba sekuruza babo.”’”</p>
</body>
</html>
