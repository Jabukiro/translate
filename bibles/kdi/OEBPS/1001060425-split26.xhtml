<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">26</a> : <a href="bibleversenav24_26.xhtml">1 - 24</a></p>
<p id="p253" data-pid="253" class="p253 sb"><span id="chapter26"></span><span id="chapter26_verse1"></span><span class="w_ch"><strong>26 </strong></span>Mu ntango y’ingoma ya Yehoyakimu mwene Yosiya, umwami wa Yuda, iri jambo riza rivuye kuri Yehova riti: <span id="chapter26_verse2"></span><strong><sup>2 </sup></strong>“Ibi ni vyo Yehova avuze: ‘Hagarara mu kigo c’inzu ya Yehova, uvuge ku bijanye n’ibisagara vyose vya Yuda biza kwunama mu nzu ya Yehova amajambo yose ngutegeka kubabwira. Ntihagire ijambo ukuramwo. <span id="chapter26_verse3"></span><strong><sup>3 </sup></strong>Hari aho bokwumviriza maze bagahindukira, umwe wese akava mu nzira yiwe mbi, nanje sinzobura kwicuza ku bijanye n’ivyago niyumvira kubashitsako kubera ububi bw’ibikorwa vyabo. <span id="chapter26_verse4"></span><strong><sup>4 </sup></strong>Ubabwire uti: “Ibi ni vyo Yehova avuze: ‘Nimutanyumviriza ngo mugendere mw’itegeko ryanje nabashize imbere, <span id="chapter26_verse5"></span><strong><sup>5 </sup></strong>ngo mwumvirize amajambo y’abasavyi banje abahanuzi, abo ndabatumako, egome, nkazinduka nkabatuma, abo mutumvirije, <span id="chapter26_verse6"></span><strong><sup>6 </sup></strong>nanje iyi nzu nzoyigira nk’iy’i Shilo, n’iki gisagara ndakigire umuvumo ku mahanga yose yo kw’isi.’”’”</p>
<p id="p254" data-pid="254" class="p254 sb"><span id="chapter26_verse7"></span><strong><sup>7 </sup></strong>Maze abaherezi n’abahanuzi n’abantu bose bumva Yeremiya avugira ayo majambo mu nzu ya Yehova. <span id="chapter26_verse8"></span><strong><sup>8 </sup></strong>Nuko Yeremiya arangije kuvuga ibintu vyose Yehova yari yamutegetse kubwira abantu bose, abaherezi n’abahanuzi n’abantu bose baca baramufata, bavuga bati: “Ntugenda udapfuye. <span id="chapter26_verse9"></span><strong><sup>9 </sup></strong>Kubera iki uvuze ubuhanuzi mw’izina rya Yehova ngo: ‘Iyi nzu izoba nk’iy’i Shilo, kandi iki gisagara kizotikizwa ku buryo ata muntu azokibamwo’?” Nuko abantu bose baguma bakoranira kuri Yeremiya mu nzu ya Yehova.</p>
<p id="p255" data-pid="255" class="p255 sb"><span id="chapter26_verse10"></span><strong><sup>10 </sup></strong>Mu nyuma abaganwa ba Yuda bumva ayo majambo, maze baraduga bavuye ku nzu y’umwami, baja ku nzu ya Yehova, bicara mu bwinjiriro bw’irembo rishasha rya Yehova. <span id="chapter26_verse11"></span><strong><sup>11 </sup></strong>Abaherezi n’abahanuzi batangura kubwira abaganwa n’abantu bose bati: “Uyu mugabo akwiriye urubanza rwo gupfa, kuko yavuze ubuhanuzi ku bijanye n’iki gisagara nk’uko mwavyiyumviye n’amatwi yanyu bwite.”</p>
<p id="p256" data-pid="256" class="p256 sb"><span id="chapter26_verse12"></span><strong><sup>12 </sup></strong>Yeremiya aca abwira abaganwa bose n’abantu bose ati: “Yehova ni we yantumye kuvuga ku bijanye n’iyi nzu no ku bijanye n’iki gisagara amajambo yose y’ubuhanuzi mwumvise. <span id="chapter26_verse13"></span><strong><sup>13 </sup></strong>Nuko rero inzira zanyu n’ibikorwa vyanyu mubigire vyiza, kandi mugamburuke ijwi rya Yehova Imana yanyu, Yehova na we azokwicuza ku bijanye n’ivyago yabavuzeko. <span id="chapter26_verse14"></span><strong><sup>14 </sup></strong>Nayo jewe, ehe ndi <span id="page1175" class="pageNum" data-no="1175" data-before-text="1175"></span>mu kuboko kwanyu. Nimungire nk’uko mubona ari vyiza kandi nk’uko mubona bibereye mu maso yanyu. <span id="chapter26_verse15"></span><strong><sup>15 </sup></strong>Gusa mumenye neza ko nimwanyica, muzoba mwishizeko amaraso y’intungane mukaba muyashize no kuri iki gisagara no ku bakibamwo, kuko mu vy’ukuri Yehova yantumye kuri mwebwe kuvugira mu matwi yanyu ayo majambo yose.”</p>
<p id="p257" data-pid="257" class="p257 sb"><span id="chapter26_verse16"></span><strong><sup>16 </sup></strong>Maze abaganwa n’abantu bose babwira abaherezi n’abahanuzi bati: “Uyu mugabo ntakwiriye urubanza rwo gupfa, kuko yatubwiye mw’izina rya Yehova Imana yacu.”</p>
<p id="p258" data-pid="258" class="p258 sb"><span id="chapter26_verse17"></span><strong><sup>17 </sup></strong>Vyongeye, bamwe mu bagabo b’inararibonye b’igihugu barahaguruka, batangura kubwira ishengero ryose ry’abantu bati: <span id="chapter26_verse18"></span><strong><sup>18 </sup></strong>“Mika w’i Moresheti yaravuga ubuhanuzi mu misi ya Hezekiya umwami wa Yuda, maze abwira abantu bose bo muri Yuda ati: ‘Ibi ni vyo Yehova nyen’ingabo avuze: “Siyoni izorimwa nk’umurima, Yeruzalemu na yo icike ibirundo vy’ibihomvagurike, kandi umusozi w’Inzu uzoba ibibanza bikirurutse vy’ikibira.”’ <span id="chapter26_verse19"></span><strong><sup>19 </sup></strong>Hari aho none Hezekiya umwami wa Yuda n’abo muri Yuda bose barondeye kumwica? Mbega ntiyatinye Yehova agatakambira<span id="footnotesource22"></span><a epub:type="noteref" href="#footnote22">*</a> Yehova, ku buryo Yehova yicuza ku bijanye n’ivyago yari yaravuze kuri bo? Turiko twikwegera rero ivyago bikomeye.</p>
<p id="p259" data-pid="259" class="p259 sb"><span id="chapter26_verse20"></span><strong><sup>20 </sup></strong>“Hariho kandi umugabo yavuga ubuhanuzi mw’izina rya Yehova, na we akaba yari Uriya mwene Shemaya w’i Kiriyati-yeyarimu. Yaguma avuga ubuhanuzi kuri iki gisagara no kuri iki gihugu nk’uko amajambo yose ya Yeremiya ari. <span id="chapter26_verse21"></span><strong><sup>21 </sup></strong>Nuko Umwami Yehoyakimu n’abagabo b’abanyenkomezi biwe bose n’abaganwa bose bumva amajambo yiwe, maze umwami atangura kurondera kumwica. Uriya avyumvise, aca aratinya hanyuma arahunga, ashika mu Misiri. <span id="chapter26_verse22"></span><strong><sup>22 </sup></strong>Mugabo Umwami Yehoyakimu atuma abagabo mu Misiri, ari bo Elinatani mwene Akibori n’abandi bagabo bajanye na we mu Misiri. <span id="chapter26_verse23"></span><strong><sup>23 </sup></strong>Nuko bakura Uriya mu Misiri, bamuzanira Umwami Yehoyakimu, na we aca amwicisha inkota, aterera umuvyimba wiwe mw’itongo ry’abapfuye ry’abantu nyarucari.”</p>
<p id="p260" data-pid="260" class="p260 sb"><span id="chapter26_verse24"></span><strong><sup>24 </sup></strong>Vyongeye, ukuboko kwa Ahikamu mwene Shafani kwari kumwe na Yeremiya, kugira ngo ntatangwe mu kuboko kw’abantu ngo yicwe.</p>
<div class="groupFootnote"><aside epub:type="footnote"><div epub:type="footnote" id="footnote22"><p id="p576" data-pid="576"><a href="1001060425-split26.xhtml#footnotesource22">^ <span class="footnoteref">Yer. 26:19</span></a> Ijambo ku rindi ni “kworosha mu maso ha.”</p></div></aside>
</div>
</body>
</html>
