<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">27</a> : <a href="bibleversenav24_27.xhtml">1 - 22</a></p>
<p id="p261" data-pid="261" class="p261 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>Mu ntango y’ubwami bwa Yehoyakimu mwene Yosiya, umwami wa Yuda, iri jambo riza kuri Yeremiya rivuye kuri Yehova riti: <span id="chapter27_verse2"></span><strong><sup>2 </sup></strong>“Ibi ni vyo Yehova ambwiye: ‘Niwihingurire imizana n’imitambikwa y’ingǒgo, hanyuma ubishire kw’izosi ryawe. <span id="chapter27_verse3"></span><strong><sup>3 </sup></strong>Uze ubirungikire umwami wa Edomu, n’umwami wa Mowabu, n’umwami wa bene Amoni, n’umwami wa Tiro, n’umwami wa Sidoni, biciye mu kuboko kw’intumwa ziza i Yeruzalemu kuri Zedekiya umwami wa Yuda. <span id="chapter27_verse4"></span><strong><sup>4 </sup></strong>Uze ubahe itegeko rigenewe ba shebuja, uti:</p>
<p id="p262" data-pid="262" class="p262 sb">“‘“Ibi ni vyo Yehova nyen’ingabo, Imana ya Isirayeli, avuze; muze mubwire ba shobuja muti: <span id="chapter27_verse5"></span><strong><sup>5 </sup></strong>‘Ni jewe nakoze <span id="page1176" class="pageNum" data-no="1176" data-before-text="1176"></span>isi, abantu n’ibikoko biri ku buringanire bw’isi nkoresheje ububasha bwanje bukomeye n’ukuboko kwanje kuramvuye; kandi nayihaye uwo nabonye ko bibereye mu maso yanje kuyiha. <span id="chapter27_verse6"></span><strong><sup>6 </sup></strong>Ubu rero, ntanze ibi bihugu vyose mu kuboko kwa Nebukadinezari umwami wa Babiloni, umusavyi wanje; mbere ndamuhaye ibikoko vyo mu gahinga ngo bimukorere. <span id="chapter27_verse7"></span><strong><sup>7 </sup></strong>Emwe, amahanga yose azomukorera, we n’umuhungu wiwe n’umwuzukuru wiwe, gushika igihe c’igihugu ciwe gishitse, kandi amahanga menshi n’abami bahambaye bazomukoresha koko nk’umusuku.’</p>
<p id="p263" data-pid="263" class="p263 sb"><span id="chapter27_verse8"></span><strong><sup>8 </sup></strong>“‘“‘Ihanga n’ubwami bitazomukorera, egome, bitazokorera Nebukadinezari umwami wa Babiloni, n’iritazoshira izosi ryaryo munsi y’ingǒgo y’umwami wa Babiloni, nzokwitaho ivy’iryo hanga nkoresheje inkota n’ikigoyi n’ikiza,’ ni ko Yehova avuze, ‘gushika ndabaherengeteje nkoresheje ukuboko kwiwe.’</p>
<p id="p264" data-pid="264" class="p264 sb"><span id="chapter27_verse9"></span><strong><sup>9 </sup></strong>“‘“‘Nayo mwebwe, ntimwumvirize abahanuzi banyu n’abaraguzi banyu n’abarosi banyu n’abanyamageza banyu n’abapfumu banyu, abababwira ngo: “Ntimuzokorera umwami wa Babiloni.” <span id="chapter27_verse10"></span><strong><sup>10 </sup></strong>Kuko bababwira ubuhanuzi bw’ibinyoma, kugira batume mujanwa kure y’ubutaka bwanyu; nzobashwiragiza koko, kandi muzoyogera ata kabuza.</p>
<p id="p265" data-pid="265" class="p265 sb"><span id="chapter27_verse11"></span><strong><sup>11 </sup></strong>“‘“‘Nayo ihanga rizozana izosi ryaryo munsi y’ingǒgo y’umwami wa Babiloni rikamukorera vy’ukuri, nzorireka rero riruhuke ku butaka bwaryo,’ ni ko Yehova avuze, ‘kandi rizoburima koko ryongere ribe kuri bwo.’”’”</p>
<p id="p266" data-pid="266" class="p266 sb"><span id="chapter27_verse12"></span><strong><sup>12 </sup></strong>Mbere nabwiye Zedekiya umwami wa Yuda nk’uko aya majambo yose ari nti: “Nimuzane amazosi yanyu munsi y’ingǒgo y’umwami wa Babiloni, mumukorere we n’abantu biwe mubone kubandanya kubaho. <span id="chapter27_verse13"></span><strong><sup>13 </sup></strong>Kubera iki wewe n’abantu bawe mwokwicwa n’inkota n’ikigoyi be n’ikiza, nk’uko ivyo Yehova yabwiye ihanga ridakorera umwami wa Babiloni biri? <span id="chapter27_verse14"></span><strong><sup>14 </sup></strong>Ntimwumvirize amajambo y’abahanuzi bababwira ngo: ‘Ntimuzokorera umwami wa Babiloni,’ kuko bababwira ubuhanuzi bw’ikinyoma.</p>
<p id="p267" data-pid="267" class="p267 sb"><span id="chapter27_verse15"></span><strong><sup>15 </sup></strong>“‘Kuko ntabatumye,’ ni ko Yehova avuze, ‘mugabo bavuga ubuhanuzi mw’izina ryanje mu binyoma, kugira mwebwe ndabashwiragize, kandi muzoyogera ata kabuza, mwe n’abahanuzi bababwira ubuhanuzi.’”</p>
<p id="p268" data-pid="268" class="p268 sb"><span id="chapter27_verse16"></span><strong><sup>16 </sup></strong>Kandi nabwiye abaherezi n’aba bantu bose nti: “Ibi ni vyo Yehova avuze: ‘Ntimwumvirize amajambo y’abahanuzi banyu bababwira ubuhanuzi ngo: “Ehe, ibikoresho vyo mu nzu ya Yehova bigiye kugarukanwa ubu bwa vuba bikuwe i Babiloni!” Kuko bababwira ubuhanuzi bw’ikinyoma. <span id="chapter27_verse17"></span><strong><sup>17 </sup></strong>Ntimubumvirize. Nimukorere umwami wa Babiloni mubone kubandanya kubaho. Kubera iki iki gisagara coba ikibanza catikijwe? <span id="chapter27_verse18"></span><strong><sup>18 </sup></strong>Mugabo nimba ari abahanuzi kandi nimba ijambo rya Yehova riri iwabo, ndabinginze batakambire Yehova nyen’ingabo, <span id="page1177" class="pageNum" data-no="1177" data-before-text="1177"></span>kugira ngo ibikoresho bisigaye mu nzu ya Yehova no mu nzu y’umwami wa Yuda n’i Yeruzalemu ntibije i Babiloni.’</p>
<p id="p269" data-pid="269" class="p269 sb"><span id="chapter27_verse19"></span><strong><sup>19 </sup></strong>“Kuko ibi ari vyo Yehova nyen’ingabo avuze ku bijanye na za nkingi no ku bijanye na ca kiyaga no ku bijanye na ya mashareti no ku bijanye n’ibisigarira vy’ibikoresho bisigaye muri iki gisagara, <span id="chapter27_verse20"></span><strong><sup>20 </sup></strong>ivyo Nebukadinezari umwami wa Babiloni atajanye igihe yatwara Yekoniya mwene Yehoyakimu, umwami wa Yuda, mu bunyagano i Babiloni amukuye i Yeruzalemu, ari kumwe n’abanyacubahiro bose ba Yuda n’aba Yeruzalemu; <span id="chapter27_verse21"></span><strong><sup>21 </sup></strong>kuko ibi ari vyo Yehova nyen’ingabo, Imana ya Isirayeli, avuze ku bijanye n’ibikoresho bisigaye mu nzu ya Yehova no mu nzu y’umwami wa Yuda n’i Yeruzalemu: <span id="chapter27_verse22"></span><strong><sup>22 </sup></strong>‘“I Babiloni ni ho bizojanwa kandi ni ho bizoguma gushika umusi nzovyitaho,” ni ko Yehova avuze. “Kandi nzobidugana ndabisubize aha hantu.”’”</p>
</body>
</html>
