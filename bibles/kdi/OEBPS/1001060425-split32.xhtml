<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 32</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">32</a> : <a href="bibleversenav24_32.xhtml">1 - 44</a></p>
<p id="p322" data-pid="322" class="p322 sb"><span id="chapter32"></span><span id="chapter32_verse1"></span><span class="w_ch"><strong>32 </strong></span>Ijambo ryaje kuri Yeremiya rivuye kuri Yehova mu mwaka ugira cumi wa Zedekiya umwami wa Yuda, ari wo mwaka ugira cumi n’umunani wa Nebukadirezari. <span id="chapter32_verse2"></span><strong><sup>2 </sup></strong>Ico gihe inteko za gisirikare z’umwami wa Babiloni zari zisugereje Yeruzalemu; nayo Yeremiya umuhanuzi, yari apfungiwe mu Kigo c’Abarinzi kiri mu nzu y’umwami wa Yuda; <span id="chapter32_verse3"></span><strong><sup>3 </sup></strong>kuko Zedekiya umwami wa Yuda yari yamupfunze, mu kuvuga ati:</p>
<p id="p323" data-pid="323" class="p323 sb">“Kubera iki uvuga ubuhanuzi ngo: ‘Ibi ni vyo Yehova avuze: “Ehe ngira ntange iki gisagara mu kuboko kw’umwami wa Babiloni, na we azogifata koko; <span id="chapter32_verse4"></span><strong><sup>4 </sup></strong>kandi na Zedekiya umwami wa Yuda ntazokira ukuboko kw’Abakaludaya, kuko atazobura gutangwa mu kuboko kw’umwami wa Babiloni, kandi akanwa kiwe kazovugana koko n’akanwa k’uwo, n’amaso yiwe abone koko amaso y’uwo”’; <span id="chapter32_verse5"></span><strong><sup>5 </sup></strong>‘azotwara Zedekiya i Babiloni, kandi ni ho azoguma gushika niteho ivyiwe,’ ni ko Yehova avuze; ‘naho muguma murwanya Abakaludaya, ntimuzororanirwa’?”</p>
<p id="p324" data-pid="324" class="p324 sb"><span id="chapter32_verse6"></span><strong><sup>6 </sup></strong>Nuko Yeremiya avuga ati: “Ijambo rya Yehova ryanjeko riti: <span id="chapter32_verse7"></span><strong><sup>7 </sup></strong>‘Ehe Hanameli mwene Shalumu sowanyu aje aho uri kukubwira ati: “Niwigurire itongo ryanje riri i Anatoti, kuko uburenganzira bw’ugucungura <span id="page1185" class="pageNum" data-no="1185" data-before-text="1185"></span>ari ubwawe kugira ngo urigure.”’”</p>
<p id="p325" data-pid="325" class="p325 sb"><span id="chapter32_verse8"></span><strong><sup>8 </sup></strong>Mu nyuma Hanameli mwene datawacu aza aho ndi mu Kigo c’Abarinzi, nk’uko ijambo rya Yehova ryari ryavuze, maze ambwira ati: “Ndakwinginze ugure itongo ryanje riri i Anatoti ho mu gihugu ca Benyamini, kuko uburenganzira bw’intoranwa ari ubwawe, kandi n’uburenganzira bw’ugucungura ni ubwawe. Nuryigurire.” Nca menya ko ryari ijambo rya Yehova.</p>
<p id="p326" data-pid="326" class="p326 sb"><span id="chapter32_verse9"></span><strong><sup>9 </sup></strong>Nuko ngura na Hanameli mwene datawacu nya tongo ryari i Anatoti. Maze ntangura kumupimira amahera: shekeli indwi n’ibice cumi vy’ifeza. <span id="chapter32_verse10"></span><strong><sup>10 </sup></strong>Maze nandika ku cete, nshirako ikidodo kandi ntora ivyabona igihe nariko mpima nya mahera ku munzane. <span id="chapter32_verse11"></span><strong><sup>11 </sup></strong>Hanyuma ntora nya cete c’ubuguzi, icari cadomweko ikidodo hisunzwe ibwirizwa n’ingingo nyobozi, n’icari cagumye cuguruye; <span id="chapter32_verse12"></span><strong><sup>12 </sup></strong>ndaheza mpa nya cete c’ubuguzi Baruki mwene Neriya, Neriya wa Mahiseya, ndakimuhera mu maso ya Hanameli mwene datawacu no mu maso ya nya vyabona, abari banditse kuri nya cete c’ubuguzi, no mu maso y’Abayuda bose bari bicaye mu Kigo c’Abarinzi.</p>
<p id="p327" data-pid="327" class="p327 sb"><span id="chapter32_verse13"></span><strong><sup>13 </sup></strong>Nuko ntegeka Baruki mu maso yabo nti: <span id="chapter32_verse14"></span><strong><sup>14 </sup></strong>“Ibi ni vyo Yehova nyen’ingabo, Imana ya Isirayeli, avuze: ‘Tora ibi vyete, iki cete c’ubuguzi, egome, ikidomweko ikidodo, n’iki kindi cagumye cuguruye, maze ubishire mu combo c’ikibumbano, kugira ngo bimare imisi myinshi.’ <span id="chapter32_verse15"></span><strong><sup>15 </sup></strong>Kuko ibi ari vyo Yehova nyen’ingabo, Imana ya Isirayeli, avuze: ‘Amazu n’amatongo n’imirima y’imizabibu bizosubira kugurwa muri iki gihugu.’”</p>
<p id="p328" data-pid="328" class="p328 sb"><span id="chapter32_verse16"></span><strong><sup>16 </sup></strong>Nuko maze guha nya cete c’ubuguzi Baruki mwene Neriya, ntangura gusenga Yehova nti: <span id="chapter32_verse17"></span><strong><sup>17 </sup></strong>“Yoo, ewe Mukama Segaba Yehova! Ehe ni wewe wakoze amajuru n’isi ukoresheje ububasha bwawe buhambaye n’ukuboko kwawe kuramvuye. Ico kintu cose si ic’agatangaza birenze urugero kuri wewe, <span id="chapter32_verse18"></span><strong><sup>18 </sup></strong>Umwe agirira ubuntu bwuzuye urukundo ibihumbi, kandi akishura ikosa rya ba se mu gikiriza c’abahungu babo mu nyuma zabo, wewe Mana y’ukuri, Umwe ahambaye, Umwe w’umunyabushobozi, Yehova nyen’ingabo akaba ari ryo zina ryiwe, <span id="chapter32_verse19"></span><strong><sup>19 </sup></strong>wewe uhambaye mu mpanuro kandi ugwije ibikorwa, wewe ugumiza amaso ku nzira zose z’abana b’abantu, kugira ngo uhe umwe wese nk’uko inzira ziwe ziri kandi nk’uko ivyamwa vy’ibikorwa vyiwe biri; <span id="chapter32_verse20"></span><strong><sup>20 </sup></strong>wewe washize ibimenyetso n’ibitangaro mu gihugu ca Misiri gushika n’uyu musi, no muri Isirayeli no mu bantu, kugira ngo wiheshe izina, nk’uko biri uyu musi. <span id="chapter32_verse21"></span><strong><sup>21 </sup></strong>Maze warakuye abantu bawe Isirayeli mu gihugu ca Misiri ukoresheje ibimenyetso, n’ibitangaro, n’ikiganza gikomeye, n’ukuboko kuramvuye, n’ububasha bukomeye kandi buteye ubwoba.</p>
<p id="p329" data-pid="329" class="p329 sb"><span id="chapter32_verse22"></span><strong><sup>22 </sup></strong>“Mu nyuma warabahaye iki gihugu wari wararahiye ba sekuruza babo ko uzokibaha, igihugu gitemba amata n’ubuki. <span id="chapter32_verse23"></span><strong><sup>23 </sup></strong>Na bo baracinjiyemwo <span id="page1186" class="pageNum" data-no="1186" data-before-text="1186"></span>baracigarurira, mugabo ntibagamburutse ijwi ryawe, kandi ntibagendeye mw’itegeko ryawe. Ibintu vyose wari warabategetse gukora ntibabikoze, ku buryo watumye ibi vyago vyose bibashikira. <span id="chapter32_verse24"></span><strong><sup>24 </sup></strong>Ehe abantu baje kuri iki gisagara n’ibikuta vyo kugisugereza kugira bagifate, kandi iki gisagara kizotangwa koko mu kuboko kw’Abakaludaya bariko bakirwanya, ku bw’inkota n’ikigoyi n’ikiza; ivyo wavuze birabaye, kandi ehe uravyibonera. <span id="chapter32_verse25"></span><strong><sup>25 </sup></strong>Yamara wewe, ewe Mukama Segaba Yehova, wambwiye uti: ‘Niwigurire iryo tongo amahera, utore n’ivyabona,’ ubimbwira kandi iki gisagara kibwirizwa gutangwa mu kuboko kw’Abakaludaya.”</p>
<p id="p330" data-pid="330" class="p330 sb"><span id="chapter32_verse26"></span><strong><sup>26 </sup></strong>Nuko ijambo rya Yehova riza kuri Yeremiya riti: <span id="chapter32_verse27"></span><strong><sup>27 </sup></strong>“Ehe ndi Yehova Imana y’abari n’umubiri bose. Mbega hari ikintu c’agatangaza birenze urugero kibaho kuri jewe? <span id="chapter32_verse28"></span><strong><sup>28 </sup></strong>Ibi rero ni vyo Yehova avuze: ‘Ehe ngira ntange iki gisagara mu kuboko kw’Abakaludaya no mu kuboko kwa Nebukadirezari umwami wa Babiloni, na we azogifata ata kabuza. <span id="chapter32_verse29"></span><strong><sup>29 </sup></strong>Kandi Abakaludaya bariko barwanya iki gisagara bazokwinjira bagiturize umuriro, bagitongore be n’amazu bahora bafumbishiriza ku bisenge vyayo umwotsi w’ibimazi, bawufumbishirije Bayali bakongera bakahasukira izindi mana amashikanwa y’ikinyobwa kugira bambabaze.’</p>
<p id="p331" data-pid="331" class="p331 sb"><span id="chapter32_verse30"></span><strong><sup>30 </sup></strong>“‘Kuko bene Isirayeli na bene Yuda bakoze gusa ivyari bibi mu maso yanje, kuva mu buto bwabo; kuko bene Isirayeli bariko bambabarisha igikorwa c’amaboko yabo,’ ni ko Yehova avuze. <span id="chapter32_verse31"></span><strong><sup>31 </sup></strong>‘Kuko iki gisagara kuva umusi bacubaka gushika n’uyu musi ata kindi cakoze atari ukuntera ishavu n’ukuntera ubushangashirwe, kugira ngo ndagikure imbere y’amaso yanje, <span id="chapter32_verse32"></span><strong><sup>32 </sup></strong>kubera ububi bwose bwa bene Isirayeli n’ubwa bene Yuda, ubwo bakoze kugira ngo bambabaze, bo hamwe n’abami babo, n’abaganwa babo, n’abaherezi babo, n’abahanuzi babo, n’abagabo ba Yuda be n’ababa i Yeruzalemu. <span id="chapter32_verse33"></span><strong><sup>33 </sup></strong>Kandi bagumye bampa umugongo ntibampe mu maso; naho nabigisha, nkazinduka nkabigisha, nta n’umwe muri bo yumviriza ngo yemere gutozwa indero. <span id="chapter32_verse34"></span><strong><sup>34 </sup></strong>Barashize ibintu bisesemye vyabo mu nzu yitirirwa izina ryanje, kugira ngo bayihumanye. <span id="chapter32_verse35"></span><strong><sup>35 </sup></strong>Vyongeye, barubatse ibibanza bikirurutse vya Bayali biri mu mubande wa mwene Hinomu, kugira ngo bacishe abahungu babo n’abakobwa babo mu muriro ku bwa Moleki, ikintu ntabategetse, eka kandi ntivyigeze binza mu mutima gukora ico kintu giteye ishishi, kugira ngo bacumuze Yuda.’</p>
<p id="p332" data-pid="332" class="p332 sb"><span id="chapter32_verse36"></span><strong><sup>36 </sup></strong>“Ubu rero, ibi ni vyo Yehova Imana ya Isirayeli avuze kuri iki gisagara muvuga ko kitazobura gutangwa mu kuboko kw’umwami wa Babiloni biciye ku nkota n’ikigoyi n’ikiza: <span id="chapter32_verse37"></span><strong><sup>37 </sup></strong>‘Ehe nzobakoraniriza hamwe ndabakuye mu bihugu vyose nzoba nabashwiragirijemwo <span id="page1187" class="pageNum" data-no="1187" data-before-text="1187"></span>mw’ishavu ryanje no mu bushangashirwe bwanje no mu burakari bukaze; nzobagarukana aha hantu, ntume biberaho mu mutekano. <span id="chapter32_verse38"></span><strong><sup>38 </sup></strong>Kandi bazoba koko abantu banje, nanje nzoba Imana yabo. <span id="chapter32_verse39"></span><strong><sup>39 </sup></strong>Nzobaha umutima umwe n’inzira imwe kugira ngo bame bantinya, ku bw’ineza yabo n’ineza y’abahungu babo mu nyuma zabo. <span id="chapter32_verse40"></span><strong><sup>40 </sup></strong>Nzogirana na bo isezerano ryamaho gushika igihe kitagira urugero, yuko ntazohindukira ngo mve inyuma yabo, kugira ngo ndabagirire iciza; kandi nzoshira mu mutima wabo ukuntinya kugira ngo ntibakevye ngo bamveko. <span id="chapter32_verse41"></span><strong><sup>41 </sup></strong>Nzokwigina ku bijanye na bo kugira ngo ndabagirire iciza, kandi nzobateragira muri iki gihugu mu kuri, n’umutima wanje wose be n’inkomezi zanje zose.’”</p>
<p id="p333" data-pid="333" class="p333 sb"><span id="chapter32_verse42"></span><strong><sup>42 </sup></strong>“Kuko ibi ari vyo Yehova avuze: ‘Nk’uko nazanye kuri aba bantu ibi vyago vyose bikomeye, ni ko ngira nzane kuri bo ineza yose mvuze ku biberekeye. <span id="chapter32_verse43"></span><strong><sup>43 </sup></strong>Emwe, amatongo azogurwa muri iki gihugu, ico muzovuga ku bicerekeye ngo: “Ni igiharabuga kitagiramwo umuntu n’igitungwa. Catanzwe mu kuboko kw’Abakaludaya.”’</p>
<p id="p334" data-pid="334" class="p334 sb"><span id="chapter32_verse44"></span><strong><sup>44 </sup></strong>“‘Abantu bazogura amatongo amahera, bandike ku vyete, babidomeko ikidodo, batore ivyabona mu gihugu ca Benyamini, no mu micungararo ya Yeruzalemu, no mu bisagara vya Yuda, no mu bisagara vyo mu karere k’imisozi, no mu bisagara vyo mu ntara yo hasi, no mu bisagara vyo mu bumanuko, kuko nzogarukana abagizwe imbohe babo,’ ni ko Yehova avuze.”</p>
</body>
</html>
