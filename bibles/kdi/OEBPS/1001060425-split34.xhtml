<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 34</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">34</a> : <a href="bibleversenav24_34.xhtml">1 - 22</a></p>
<p id="p346" data-pid="346" class="p346 sb"><span id="chapter34"></span><span id="chapter34_verse1"></span><span class="w_ch"><strong>34 </strong></span>Ijambo ryaje kuri Yeremiya rivuye kuri Yehova, igihe Nebukadirezari umwami wa Babiloni n’inteko za gisirikare ziwe zose n’ubwami bwose bwo mw’isi, inganji yari munsi y’ukuboko kwiwe, be n’ibisata vy’abantu vyose bariko barwanya Yeruzalemu n’ibisagara vyiwe vyose, riti:</p>
<p id="p347" data-pid="347" class="p347 sb"><span id="chapter34_verse2"></span><strong><sup>2 </sup></strong>“Ibi ni vyo Yehova Imana ya Isirayeli avuze: ‘Genda ubwire Zedekiya umwami wa Yuda, egome, umubwire uti: “Ibi ni vyo Yehova avuze: ‘Ehe ngira ntange iki gisagara mu kuboko kw’umwami wa Babiloni, na we azogituriza koko umuriro. <span id="chapter34_verse3"></span><strong><sup>3 </sup></strong>Kandi wewe ntuzokira ukuboko kwiwe, kuko uzofatwa ata kabuza, utangwe mu kuboko kwiwe. Amaso yawe azobona amaso y’umwami wa Babiloni, kandi akanwa kiwe kazovugana n’akanwa kawe, kandi uzoja i Babiloni.’ <span id="chapter34_verse4"></span><strong><sup>4 </sup></strong>Ariko rero, niwumve ijambo rya Yehova, ewe Zedekiya mwami wa Yuda, irigira riti: ‘Ibi ni vyo Yehova avuze kuri wewe: “Ntuzokwicwa n’inkota. <span id="chapter34_verse5"></span><strong><sup>5 </sup></strong>Uzokwipfira amahoro; kandi nk’uko batuririye imibavu ba so, abami ba kera bakwitangiye imbere, ni ko bazoguturirira imibavu, kandi bazovuga bagucurira intimba bati: ‘Yoo, databuja!’, kuko ‘jewe mvuze iryo jambo,’ ni ko Yehova avuze.”’”’”</p>
<p id="p348" data-pid="348" class="p348 sb"><span id="chapter34_verse6"></span><strong><sup>6 </sup></strong>Nuko Yeremiya umuhanuzi abwira Zedekiya umwami wa Yuda ayo majambo yose i Yeruzalemu, <span id="chapter34_verse7"></span><strong><sup>7 </sup></strong>igihe inteko za gisirikare z’umwami wa Babiloni zariko zirwanya Yeruzalemu n’ibisagara vyose vya Yuda vyari bisigaye, zirwanya Lakishi na Azeka; kuko ivyo bisagara, ivyari bikingijwe ibihome, ari vyo vyari bisigaye mu bisagara vya Yuda.</p>
<p id="p349" data-pid="349" class="p349 sb"><span id="chapter34_verse8"></span><strong><sup>8 </sup></strong>Ijambo ryaje kuri Yeremiya rivuye kuri Yehova inyuma y’aho Umwami Zedekiya amariye kugirana isezerano n’abantu bose bari i Yeruzalemu kugira ngo batangarizwe ukurekurwa, <span id="chapter34_verse9"></span><strong><sup>9 </sup></strong>ngo umwe wese arekure umusuku wiwe kandi umwe wese arekure umusukukazi wiwe, Umuheburayo n’Umuheburayokazi, agende yidegemvya, kugira ngo ntibabakoreshe nk’abasuku, ni ukuvuga Umuyuda, mwene wabo. <span id="chapter34_verse10"></span><strong><sup>10 </sup></strong>Nuko abaganwa bose baragamburuka, n’abantu bose bari binjiye mw’isezerano kugira ngo umwe wese arekure umusuku wiwe kandi umwe wese arekure umusukukazi wiwe agende yidegemvya, kugira ntibabe bakibakoresha nk’abasuku; <span id="page1190" class="pageNum" data-no="1190" data-before-text="1190"></span>maze baragamburuka, barabareka baragenda. <span id="chapter34_verse11"></span><strong><sup>11 </sup></strong>Mugabo inyuma y’aho barihindukiza, batangura kugarukana abasuku n’abasukukazi bari barekuye bakagenda bidegemvya, maze babagira abasuku n’abasukukazi. <span id="chapter34_verse12"></span><strong><sup>12 </sup></strong>Nuko ijambo rya Yehova riza kuri Yeremiya rivuye kuri Yehova riti:</p>
<p id="p350" data-pid="350" class="p350 sb"><span id="chapter34_verse13"></span><strong><sup>13 </sup></strong>“Ibi ni vyo Yehova Imana ya Isirayeli avuze: ‘Jewe naragiranye isezerano na ba sogokuruza banyu ku musi nabakura mu gihugu ca Misiri, mu nzu y’abasuku, nti: <span id="chapter34_verse14"></span><strong><sup>14 </sup></strong>“Haheze imyaka indwi, umwe wese muri mwebwe aze arekure mwene wabo, ni ukuvuga Umuheburayo yakugurishijweko akagukorera imyaka itandatu; uze umureke agende yidegemvya ave iwawe.” Mugabo ba sogokuruza banyu ntibanyumvirije, eka kandi ntibateze ugutwi. <span id="chapter34_verse15"></span><strong><sup>15 </sup></strong>Namwe murahindukiye uno musi mukora ibigororotse mu maso yanje mu gutangaza umwidegemvyo, umwe wese arekura mugenziwe, kandi mupfunditse isezerano imbere yanje mu nzu yitirirwa izina ryanje. <span id="chapter34_verse16"></span><strong><sup>16 </sup></strong>Maze murahindukiye muhumanya izina ryanje, umwe wese agarukana umusuku wiwe kandi umwe wese agarukana umusukukazi wiwe, abo mwari mwarekuye bakagenda bidegemvya uko imitima yabo igomba, muraheza mubagira abasuku n’abasukukazi banyu.’</p>
<p id="p351" data-pid="351" class="p351 sb"><span id="chapter34_verse17"></span><strong><sup>17 </sup></strong>“Ibi rero ni vyo Yehova avuze: ‘Mwebwe ntimwangamburukiye mu kuguma mutangaza ukurekurwa umwe wese kuri mwene wabo n’umwe wese kuri mugenziwe. Ehe ngira ndabatangarize ukurekurwa,’ ni ko Yehova avuze, ‘mwicwe n’inkota n’ikiza be n’ikigoyi, kandi nzobatanga koko mube akajugumiza ku bwami bwose bwo mw’isi. <span id="chapter34_verse18"></span><strong><sup>18 </sup></strong>Nzotanga abantu baca kubiri n’isezerano ryanje, mu buryo bw’uko batashikije amajambo y’isezerano bapfunditse imbere yanje bakoresheje ya nyana bahimburamwo kubiri kugira ngo bace hagati y’ibipande vyayo; <span id="chapter34_verse19"></span><strong><sup>19 </sup></strong>ni ukuvuga abaganwa ba Yuda n’abaganwa ba Yeruzalemu, abakozi bo ku kirimba n’abaherezi n’abanyagihugu bose baciye hagati y’ibipande vy’iyo nyana— <span id="chapter34_verse20"></span><strong><sup>20 </sup></strong>egome, nzobatanga mu kuboko kw’abansi babo no mu kuboko kw’abarondera ubuzima bwabo, kandi imivyimba yabo izoba koko indya z’ibiremwa biguruka vyo mu kirere n’iz’ibikoko vyo kw’isi. <span id="chapter34_verse21"></span><strong><sup>21 </sup></strong>Zedekiya umwami wa Yuda n’abaganwa biwe na bo nzobatanga mu kuboko kw’abansi babo no mu kuboko kw’abarondera ubuzima bwabo no mu kuboko kw’inteko za gisirikare z’umwami wa Babiloni ziriko ziva iwanyu.’</p>
<p id="p352" data-pid="352" class="p352 sb"><span id="chapter34_verse22"></span><strong><sup>22 </sup></strong>“‘Ehe ngira ntange itegeko,’ ni ko Yehova avuze, ‘kandi nzobagarukana koko muri iki gisagara; bazokirwanya ata kabuza, bagifate maze bagiturize umuriro; kandi ibisagara vya Yuda nzobigira igiharabuga ata wukibamwo.’”</p>
</body>
</html>
