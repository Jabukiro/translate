<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 35</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">35</a> : <a href="bibleversenav24_35.xhtml">1 - 19</a></p>
<p id="p353" data-pid="353" class="p353 sb"><span id="chapter35"></span><span id="chapter35_verse1"></span><span class="w_ch"><strong>35 </strong></span>Ijambo ryaje kuri Yeremiya rivuye kuri Yehova mu misi ya Yehoyakimu mwene Yosiya, umwami wa Yuda, riti: <span id="chapter35_verse2"></span><strong><sup>2 </sup></strong>“Genda ku nzu y’Abarekabu, uvugane na bo maze ubazane mu nzu ya Yehova, <span id="page1191" class="pageNum" data-no="1191" data-before-text="1191"></span>muri kimwe mu vyumba vy’uburiro; uheze ubahe umuvinyu banywe.”</p>
<p id="p354" data-pid="354" class="p354 sb"><span id="chapter35_verse3"></span><strong><sup>3 </sup></strong>Ntora rero Yayazaniya mwene Yeremiya, Yeremiya mwene Habaziniya na bene wabo, n’abahungu biwe bose, n’urugo rwose rw’Abarekabu, <span id="chapter35_verse4"></span><strong><sup>4 </sup></strong>ndabazana mu nzu ya Yehova, mu cumba c’uburiro ca bene Hanane mwene Igidaliya, umuntu w’Imana y’ukuri, icari iruhande y’icumba c’uburiro c’abaganwa cari hejuru y’icumba c’uburiro ca Mayaseya mwene Shalumu umurinzi w’umuryango. <span id="chapter35_verse5"></span><strong><sup>5 </sup></strong>Maze nshira imbere y’abahungu b’inzu y’Abarekabu ibikombe vyuzuye umuvinyu be n’amakalisi hanyuma ndababwira nti: “Nimunywe umuvinyu.”</p>
<p id="p355" data-pid="355" class="p355 sb"><span id="chapter35_verse6"></span><strong><sup>6 </sup></strong>Mugabo bavuga bati: “Nta muvinyu tunywa, kuko Yonadabu mwene Rekabu, sogokuruza wacu, ari we yadutegetse ati: ‘Ntimuze munywe umuvinyu, yaba mwebwe canke abahungu banyu, gushika igihe kitagira urugero. <span id="chapter35_verse7"></span><strong><sup>7 </sup></strong>Kandi ntimuze mwubake inzu canke ngo mubibe imbuto; ntimuze mutere umurima w’imizabibu canke ngo ubegukire. Mugabo muze mube mu mahema imisi yanyu yose, kugira ngo mubandanye kubaho imisi myinshi ku buringanire bw’ubutaka mubayeko muri ba kavamahanga.’ <span id="chapter35_verse8"></span><strong><sup>8 </sup></strong>Turabandanya rero kugamburuka ijwi rya Yehonadabu mwene Rekabu sogokuruza wacu mu vyo yadutegetse vyose, mu kutanywa umuvinyu imisi yacu yose, twebwe, abagore bacu, abahungu bacu n’abakobwa bacu, <span id="chapter35_verse9"></span><strong><sup>9 </sup></strong>no mu kutubaka amazu tubamwo, kandi nta murima w’imizabibu canke itongo canke imbuto bitwegukira. <span id="chapter35_verse10"></span><strong><sup>10 </sup></strong>Kandi turabandanya kuba mu mahema, no kugamburuka, no gukora twisunze ivyo Yonadabu sogokuruza wacu yadutegetse vyose. <span id="chapter35_verse11"></span><strong><sup>11 </sup></strong>Mugabo igihe Nebukadirezari umwami wa Babiloni yaduga gutera igihugu, twavuze duti: ‘Nimuze twinjire muri Yeruzalemu kubera inteko za gisirikare z’Abakaludaya no kubera inteko za gisirikare z’Abasiriya, maze tube i Yeruzalemu.’”</p>
<p id="p356" data-pid="356" class="p356 sb"><span id="chapter35_verse12"></span><strong><sup>12 </sup></strong>Nuko ijambo rya Yehova riza kuri Yeremiya riti: <span id="chapter35_verse13"></span><strong><sup>13 </sup></strong>“Ibi ni vyo Yehova nyen’ingabo, Imana ya Isirayeli, avuze: ‘Genda ubwire abagabo ba Yuda n’ababa i Yeruzalemu uti: “Mbega ntimwagumye muhimirizwa kugamburuka amajambo yanje?”, ni ko Yehova avuze. <span id="chapter35_verse14"></span><strong><sup>14 </sup></strong>“Amajambo ya Yehonadabu mwene Rekabu yarashikijwe, ayo yategetse abana biwe, yo kutanywa umuvinyu, kandi nta wo banyoye gushika n’uyu musi, kuko bagamburutse ibwirizwa rya sekuruza wabo. Ariko jewe narababwiye, nkazinduka nkavuga, mugabo ntimwangamburukiye. <span id="chapter35_verse15"></span><strong><sup>15 </sup></strong>Nagumye ndabatumako abasavyi banje bose, abahanuzi, nkazinduka nkabatuma, nti: ‘Enda nimuhindukire, umwe wese ave mu nzira yiwe mbi, kandi ibikorwa vyanyu mubigire vyiza, kandi ntimukurikire izindi mana ngo muzikorere. Maze mubandanye kuba ku butaka nabahaye, mwe na ba sogokuruza banyu.’ Ariko ntimwateze ugutwi canke ngo munyumvirize. <span id="chapter35_verse16"></span><strong><sup>16 </sup></strong>Mugabo bene Yehonadabu mwene Rekabu barashikije ibwirizwa rya sekuruza wabo, iryo <span id="page1192" class="pageNum" data-no="1192" data-before-text="1192"></span>yabategetse; ariko aba bantu bo ntibanyumvirije.”’”</p>
<p id="p357" data-pid="357" class="p357 sb"><span id="chapter35_verse17"></span><strong><sup>17 </sup></strong>“Ibi rero ni vyo Yehova, Imana nyen’ingabo, Imana ya Isirayeli, avuze: ‘Ehe ngira nzane kuri Yuda no ku baba i Yeruzalemu bose ivyago vyose nabavuzeko, kuko nababwiye mugabo ntibumviriza, nkaguma ndabahamagara mugabo ntibanyitabe.’”</p>
<p id="p358" data-pid="358" class="p358 sb"><span id="chapter35_verse18"></span><strong><sup>18 </sup></strong>Yeremiya abwira inzu y’Abarekabu ati: “Ibi ni vyo Yehova nyen’ingabo, Imana ya Isirayeli, avuze: ‘Ko mwagamburutse ibwirizwa rya Yehonadabu sogokuruza wanyu, mukabandanya kugumya amabwirizwa yiwe yose no gukora mwisunze ivyo yabategetse vyose, <span id="chapter35_verse19"></span><strong><sup>19 </sup></strong>ibi rero ni vyo Yehova nyen’ingabo, Imana ya Isirayeli, avuze: “Ntihazobura umugabo wo kuri Yonadabu mwene Rekabu wo kwama ahagarara imbere yanje.”’”</p>
</body>
</html>
