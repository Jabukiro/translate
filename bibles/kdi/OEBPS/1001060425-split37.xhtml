<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 37</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">37</a> : <a href="bibleversenav24_37.xhtml">1 - 21</a></p>
<p id="p370" data-pid="370" class="p370 sb"><span id="chapter37"></span><span id="chapter37_verse1"></span><span class="w_ch"><strong>37 </strong></span>Nuko Umwami Zedekiya mwene Yosiya atangura kuganza mu kibanza ca Koniya mwene Yehoyakimu, uwo Nebukadirezari umwami wa Babiloni yari yagize umwami mu gihugu ca Yuda. <span id="chapter37_verse2"></span><strong><sup>2 </sup></strong>Mugabo we hamwe n’abasuku biwe n’abanyagihugu ntibumviriza amajambo ya Yehova, ayo yari yaravuze biciye kuri Yeremiya umuhanuzi.</p>
<p id="p371" data-pid="371" class="p371 sb"><span id="chapter37_verse3"></span><strong><sup>3 </sup></strong>Nuko Umwami Zedekiya atuma Yehukali mwene Shelemiya na Zefaniya mwene Mayaseya umuherezi kuri Yeremiya umuhanuzi, ati: “Ndakwinginze udusabire kuri Yehova Imana yacu.” <span id="chapter37_verse4"></span><strong><sup>4 </sup></strong>Yeremiya yarinjira akongera agasohoka hagati mu bantu, kuko batari baramushize mu nzu y’ibohero. <span id="chapter37_verse5"></span><strong><sup>5 </sup></strong>Kandi inteko za gisirikare za Farawo zari zivuye mu Misiri; nuko Abakaludaya bari basugereje Yeruzalemu bumva inkuru yabo. Baca bavaho baheba gutera Yeruzalemu. <span id="chapter37_verse6"></span><strong><sup>6 </sup></strong>Maze ijambo rya Yehova riza kuri Yeremiya umuhanuzi riti: <span id="chapter37_verse7"></span><strong><sup>7 </sup></strong>“Ibi ni vyo Yehova Imana ya Isirayeli avuze: ‘Ibi abe ari vyo mubwira umwami wa Yuda abatumye kuri jewe kunsiguza, muti: “Ehe, inteko za gisirikare za Farawo zije kuri mwebwe kugira zibafashe zizobwirizwa gusubira mu gihugu cazo, ari co Misiri. <span id="chapter37_verse8"></span><strong><sup>8 </sup></strong>Kandi Abakaludaya bazogaruka ata kabuza, barwanye iki gisagara, bagifate maze bagiturize umuriro.” <span id="chapter37_verse9"></span><strong><sup>9 </sup></strong>Ibi ni vyo Yehova avuze: “Ntimwihende muvuga ngo: ‘Abakaludaya bazogenda ata kabuza batureke,’ kuko batazogenda. <span id="chapter37_verse10"></span><strong><sup>10 </sup></strong>Kuko <span id="page1195" class="pageNum" data-no="1195" data-before-text="1195"></span>naho mwoba mwatikije inteko za gisirikare zose z’Abakaludaya ziriko zibarwanya hagasigara muri bo abagabo batobekeranijwe, bohaguruka umwe wese mw’ihema ryiwe, bagaturiza koko iki igisagara umuriro.”’”</p>
<p id="p372" data-pid="372" class="p372 sb"><span id="chapter37_verse11"></span><strong><sup>11 </sup></strong>Nuko inteko za gisirikare z’Abakaludaya zimaze kuhava zikagenda, zikareka gutera Yeruzalemu kubera inteko za gisirikare za Farawo, <span id="chapter37_verse12"></span><strong><sup>12 </sup></strong>Yeremiya arasohoka ava i Yeruzalemu kugira aje mu gihugu ca Benyamini, ngo aronkeyo umugabane wiwe mu bantu. <span id="chapter37_verse13"></span><strong><sup>13 </sup></strong>Igihe yashika mw’Irembo rya Benyamini, umukuru w’abarinzi yitwa Iriya mwene Shelemiya, Shelemiya mwene Hananiya, ni ho yari ari. Aca afata Yeremiya umuhanuzi, amubwira ati: “Ugira wishikane ku Bakaludaya!” <span id="chapter37_verse14"></span><strong><sup>14 </sup></strong>Mugabo Yeremiya avuga ati: “Si vyo! Singira nishikane ku Bakaludaya.” Mugabo ntiyamwumviriza. Nuko Iriya agumya Yeremiya hanyuma amushira abaganwa. <span id="chapter37_verse15"></span><strong><sup>15 </sup></strong>Abaganwa barākarira rero Yeremiya, baramukubita maze bamushira mu nzu y’amapingu, mu nzu ya Yehonatani umunyamabanga, kuko bari bayigize inzu y’ibohero. <span id="chapter37_verse16"></span><strong><sup>16 </sup></strong>Yeremiya yinjiye mu nzu y’itangi no mu vyumba vyo mu kuzimu, agumayo imisi myinshi.</p>
<p id="p373" data-pid="373" class="p373 sb"><span id="chapter37_verse17"></span><strong><sup>17 </sup></strong>Nuko Umwami Zedekiya atuma kumuzana, maze atangura kumubaza ibibazo mu nzu yiwe, mu bwihisho. Amubwira ati: “Hoba hariho ijambo rivuye kuri Yehova?” Yeremiya na we ati: “Ririho koko!” Yongerako ati: “Uzotangwa mu kuboko kw’umwami wa Babiloni!”</p>
<p id="p374" data-pid="374" class="p374 sb"><span id="chapter37_verse18"></span><strong><sup>18 </sup></strong>Maze Yeremiya abwira Umwami Zedekiya ati: “Ni igiki nacumuye kuri wewe no ku basuku bawe no kuri aba bantu, catumye munshira mu nzu y’ibohero? <span id="chapter37_verse19"></span><strong><sup>19 </sup></strong>Bari hehe none ba bahanuzi banyu bababwira ubuhanuzi ngo: ‘Umwami wa Babiloni ntazoza kubatera no gutera iki gihugu’? <span id="chapter37_verse20"></span><strong><sup>20 </sup></strong>Ubu rero ndakwinginze wumvirize, ewe mukama wanje umwami! Ndakwinginze ugusaba ubutoni kwanje gushike imbere yawe, ntunsubize mu nzu ya Yehonatani umunyamabanga, kugira simpfireyo.” <span id="chapter37_verse21"></span><strong><sup>21 </sup></strong>Umwami Zedekiya atanga rero itegeko, maze bashira Yeremiya aho acungirwa mu Kigo c’Abarinzi; nuko baza baramuha ku musi ku musi agakate k’umuzingi kavuye kw’ibarabara ry’abakora igikorwa co kwotsa, gushika imikate yose iheze mu gisagara. Yeremiya abandanya kuba mu Kigo c’Abarinzi.</p>
</body>
</html>
