<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 38</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">38</a> : <a href="bibleversenav24_38.xhtml">1 - 28</a></p>
<p id="p375" data-pid="375" class="p375 sb"><span id="chapter38"></span><span id="chapter38_verse1"></span><span class="w_ch"><strong>38 </strong></span>Nuko Shefatiya mwene Matani, na Gedaliya mwene Pashuri, na Yukali mwene Shelemiya, na Pashuri mwene Malikiya, bumva amajambo Yeremiya yariko abwira abantu bose ati: <span id="chapter38_verse2"></span><strong><sup>2 </sup></strong>“Ibi ni vyo Yehova avuze: ‘Uwuzoguma muri iki gisagara ni we azokwicwa n’inkota, n’ikigoyi be n’ikiza. Mugabo uwuzosohoka akaja ku Bakaludaya ni we azobandanya kubaho; azonyaga amagara yiwe, abeho.’ <span id="chapter38_verse3"></span><strong><sup>3 </sup></strong>Ibi ni vyo Yehova avuze: ‘Iki gisagara kizotangwa ata kabuza mu kuboko kw’inteko za gisirikare z’umwami wa Babiloni, na we azogifata.’”</p>
<p id="p376" data-pid="376" class="p376 sb"><span id="chapter38_verse4"></span><strong><sup>4 </sup></strong>Nuko abaganwa babwira umwami bati: “Turakwinginze <span id="page1196" class="pageNum" data-no="1196" data-before-text="1196"></span>uyu mugabo yicwe, kuko ukwo ari ko atuma amaboko y’abarwanyi basigaye muri iki gisagara n’amaboko y’abantu bose aba goyigoyi, mu kubabwira ayo majambo. Kuko uwu mugabo ataronderera amahoro aba bantu, mugabo abaronderera ivyago.” <span id="chapter38_verse5"></span><strong><sup>5 </sup></strong>Umwami Zedekiya avuga rero ati: “Ehe ari mu maboko yanyu! Kuko ata kintu na kimwe umwami ashobora kubabuza.”</p>
<p id="p377" data-pid="377" class="p377 sb"><span id="chapter38_verse6"></span><strong><sup>6 </sup></strong>Bafata rero Yeremiya bamuterera mw’itangi rya Malikiya umuhungu w’umwami, iryari mu Kigo c’Abarinzi. Bamanura Yeremiya bakoresheje imigozi. Ico gihe muri iryo tangi nta mazi yariyo, atari urwondo; nuko Yeremiya atangura kunyika muri nya rwondo.</p>
<p id="p378" data-pid="378" class="p378 sb"><span id="chapter38_verse7"></span><strong><sup>7 </sup></strong>Ebedi-meleki Umunyetiyopiya, umugabo yari inkone<span id="footnotesource24"></span><a epub:type="noteref" href="#footnote24">*</a> kandi yaba mu nzu y’umwami, yumva ko bashize Yeremiya muri nya tangi; kandi umwami yari yicaye mw’Irembo rya Benyamini. <span id="chapter38_verse8"></span><strong><sup>8 </sup></strong>Ebedi-meleki arasohoka rero avuye mu nzu y’umwami maze abwira umwami ati: <span id="chapter38_verse9"></span><strong><sup>9 </sup></strong>“Ewe mukama wanje umwami, abo bagabo bagize nabi mu vyo bagiriye Yeremiya umuhanuzi vyose, uwo batereye mw’itangi kugira ngo apfire aho ari yishwe n’ikigoyi. Kuko ata mukate ugisigaye mu gisagara.”</p>
<p id="p379" data-pid="379" class="p379 sb"><span id="chapter38_verse10"></span><strong><sup>10 </sup></strong>Nuko umwami ategeka Ebedi-meleki Umunyetiyopiya ati: “Tora aha hantu abagabo mirongo itatu uza guha amategeko, hanyuma uduze Yeremiya umuhanuzi umukure muri nya tangi atarapfa.” <span id="chapter38_verse11"></span><strong><sup>11 </sup></strong>Ebedi-meleki atora rero nya bagabo ari buhe amategeko hanyuma yinjira mu nzu y’umwami, aja munsi y’ikigega, atorayo imishambara n’ibipande vy’impuzu vy’imishire, abimanurira Yeremiya muri nya tangi akoresheje imigozi. <span id="chapter38_verse12"></span><strong><sup>12 </sup></strong>Maze Ebedi-meleki Umunyetiyopiya abwira Yeremiya ati: “Ndakwinginze ushire iyo mishambara n’ivyo bipande vy’impuzu mu maha yawe munsi y’imigozi.” Nuko Yeremiya agira kuno. <span id="chapter38_verse13"></span><strong><sup>13 </sup></strong>Amaherezo bakwegesha Yeremiya nya migozi, baramuduza bamukuye muri nya tangi. Nuko Yeremiya abandanya kuba mu Kigo c’Abarinzi.</p>
<p id="p380" data-pid="380" class="p380 sb"><span id="chapter38_verse14"></span><strong><sup>14 </sup></strong>Umwami Zedekiya rero atuma abantu gutora Yeremiya umuhanuzi ngo bamuzane aho ari ku rwinjiriro rugira gatatu ruri mu nzu ya Yehova, maze umwami abwira Yeremiya ati: “Hari ico ngira nkubaze. Ntihagire ico unyegeza.” <span id="chapter38_verse15"></span><strong><sup>15 </sup></strong>Mugabo Yeremiya abwira Zedekiya ati: “Ninakiguhishurira, ubwo ntuhava unyica? Kandi naho nokugira inama, nturi bunyumvirize.” <span id="chapter38_verse16"></span><strong><sup>16 </sup></strong>Nuko Umwami Zedekiya arahira Yeremiya mu bwihisho ati: “Ndahiye ukubaho kwa Yehova, we yaduhaye ubu buzima, sindakwica, kandi sindagutanga mu kuboko kw’abo bagabo bariko barondera ubuzima bwawe.”</p>
<p id="p381" data-pid="381" class="p381 sb"><span id="chapter38_verse17"></span><strong><sup>17 </sup></strong>Yeremiya abwira rero Zedekiya ati: “Ibi ni vyo Yehova Imana nyen’ingabo, Imana ya Isirayeli, avuze: ‘Niwasohoka koko ukaja ku baganwa b’umwami wa Babiloni, ntuzobura rero kubandanya kubaho kandi iki gisagara ntikizoturizwa umuriro, kandi wewe n’urugo rwawe muzobandanya <span id="page1197" class="pageNum" data-no="1197" data-before-text="1197"></span>kubaho ata kabuza. <span id="chapter38_verse18"></span><strong><sup>18 </sup></strong>Mugabo nutasohoka ngo uje ku baganwa b’umwami wa Babiloni, emwe, iki gisagara kizotangwa rero mu kuboko kw’Abakaludaya, na bo bazogituriza umuriro, kandi wewe ntuzokira ukuboko kwabo.’”</p>
<p id="p382" data-pid="382" class="p382 sb"><span id="chapter38_verse19"></span><strong><sup>19 </sup></strong>Maze Umwami Zedekiya abwira Yeremiya ati: “Ndatinya Abayuda bishikanye ku Bakaludaya, kuko bohava bantanga mu kuboko kwabo na bo bakangirira nabi.” <span id="chapter38_verse20"></span><strong><sup>20 </sup></strong>Mugabo Yeremiya avuga ati: “Ntibazogutanga. Ndakwinginze ugamburuke ijwi rya Yehova mu vyo nkubwira, maze bizokugendera neza, ubandanye kubaho. <span id="chapter38_verse21"></span><strong><sup>21 </sup></strong>Mugabo niwanka gusohoka, iki ni co kintu Yehova anyeretse: <span id="chapter38_verse22"></span><strong><sup>22 </sup></strong>Ehe abagore bose basigaye mu nzu y’umwami wa Yuda bajanywe ku baganwa b’umwami wa Babiloni, kandi bariko bavuga bati:</p><p data-pid="382" class="p382 sp">‘Abagabo mufitaniye amahoro baguhendahenze urahendeka.</p><p data-pid="382" class="p382 sp">Banyikije ikirenge cawe mu rwondo; basubiye inyuma bajana iyindi nzira.’</p>
<p id="p383" data-pid="383" class="p383 sb"><span id="chapter38_verse23"></span><strong><sup>23 </sup></strong>Abagore bawe bose n’abana bawe bose barabasohoye babajana ku Bakaludaya, kandi wewe ntuzokira ukuboko kwabo, mugabo uzofatwa n’ukuboko kw’umwami wa Babiloni, kandi kubera wewe, iki gisagara kizoturizwa umuriro.”</p>
<p id="p384" data-pid="384" class="p384 sb"><span id="chapter38_verse24"></span><strong><sup>24 </sup></strong>Nuko Zedekiya abwira Yeremiya ati: “Ntihagire umuntu n’umwe agira ico amenya kuri ivyo bintu, kugira ntupfe. <span id="chapter38_verse25"></span><strong><sup>25 </sup></strong>Abaganwa nibumva yuko navuganye nawe hanyuma bakaza koko aho uri, bakakubwira bati: ‘Turakwinginze utubwire: Wabwiye iki umwami? Ntihagire ico utunyegeza, natwe ntitukwica. Kandi umwami yakubwiye iki?’, <span id="chapter38_verse26"></span><strong><sup>26 </sup></strong>ubabwire rero uti: ‘Nariko nisabira ubutoni imbere y’umwami, kugira ngo ntansubize mu nzu ya Yehonatani ngo mpfireyo.’”</p>
<p id="p385" data-pid="385" class="p385 sb"><span id="chapter38_verse27"></span><strong><sup>27 </sup></strong>Mu nyuma abaganwa bose baza aho Yeremiya ari, batangura kumubaza. Na we ababwira yisunze ayo majambo yose umwami yari yamutegetse. Nuko baracereza imbere yiwe, kuko ata wari yumvise ico kintu. <span id="chapter38_verse28"></span><strong><sup>28 </sup></strong>Maze Yeremiya abandanya kuba mu Kigo c’Abarinzi gushika umusi Yeruzalemu yafatwa. Vyabaye igihe Yeruzalemu yafatwa.</p>
<div class="groupFootnote"><aside epub:type="footnote"><div epub:type="footnote" id="footnote24"><p id="p578" data-pid="578"><a href="1001060425-split38.xhtml#footnotesource24">^ <span class="footnoteref">Yer. 38:7</span></a> Raba <a href="1001060600.xhtml#pos7597">Inyongera ya 21</a>.</p></div></aside>
</div>
</body>
</html>
