<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 42</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">42</a> : <a href="bibleversenav24_42.xhtml">1 - 22</a></p>
<p id="p410" data-pid="410" class="p410 sb"><span id="chapter42"></span><span id="chapter42_verse1"></span><span class="w_ch"><strong>42 </strong></span>Maze abakuru bose b’inteko za gisirikare na Yohanani mwene Kareya na Yezaniya mwene Hoshaya n’abantu bose, kuva ku mutoyi kuruta abandi bose gushika ku wuhambaye kuruta abandi bose, baregera, <span id="chapter42_verse2"></span><strong><sup>2 </sup></strong>babwira Yeremiya umuhanuzi bati: “Turakwinginze ugusaba ubutoni kwacu gushike imbere yawe, udusabire kuri Yehova Imana yawe, usabire aya masigarira yose, kuko dusigaye turi inkehwa kandi twari benshi, nk’uko amaso yawe atubona. <span id="chapter42_verse3"></span><strong><sup>3 </sup></strong>Kandi ese Yehova Imana yawe yotubwira inzira dukwiye kugenderamwo be n’ico dukwiye gukora.”</p>
<p id="p411" data-pid="411" class="p411 sb"><span id="chapter42_verse4"></span><strong><sup>4 </sup></strong>Nuko Yeremiya umuhanuzi ababwira ati: “Ndumvise. Ehe ngira nsenge Yehova Imana yanyu nk’uko muvuze; ijambo ryose Yehova azobishura nzoribabwira. Nta jambo nzoreka kubabwira.”</p>
<p id="p412" data-pid="412" class="p412 sb"><span id="chapter42_verse5"></span><strong><sup>5 </sup></strong>Na bo babwira Yeremiya bati: “Yehova abe icabona c’ukuri kandi cizigirwa kitwagiriza, nitutakora neza na neza twisunze ijambo ryose Yehova Imana yawe azogutuma kuri twebwe. <span id="chapter42_verse6"></span><strong><sup>6 </sup></strong>Ryaba ryiza canke ribi, ijwi rya Yehova Imana yacu tugutumyeko ni ryo tuzogamburuka, kugira ngo bitugendere neza kubera tugamburuka ijwi rya Yehova Imana yacu.”</p>
<p id="p413" data-pid="413" class="p413 sb"><span id="page1202" class="pageNum" data-no="1202" data-before-text="1202"></span><span id="chapter42_verse7"></span><strong><sup>7 </sup></strong>Nuko hashize imisi cumi, ijambo rya Yehova riza kuri Yeremiya. <span id="chapter42_verse8"></span><strong><sup>8 </sup></strong>Ahamagara rero Yohanani mwene Kareya n’abakuru bose b’inteko za gisirikare bari kumwe na we be n’abantu bose, kuva ku mutoyi kuruta abandi bose gushika ku wuhambaye kuruta abandi bose; <span id="chapter42_verse9"></span><strong><sup>9 </sup></strong>hanyuma ababwira ati: “Ibi ni vyo Yehova Imana ya Isirayeli, uwo mwantumyeko kugira ngo nshikane imbere yiwe ugusaba ubutoni kwanyu, avuze: <span id="chapter42_verse10"></span><strong><sup>10 </sup></strong>‘Nimwaguma koko muba muri iki gihugu, nzobubaka rero, sinzobasambura; nzobateragira, sinzobarandura; kuko nzokwicuza koko ku bijanye n’ivyago nabateje. <span id="chapter42_verse11"></span><strong><sup>11 </sup></strong>Ntimutinye kubera umwami wa Babiloni, uwo mutinya.’</p>
<p id="p414" data-pid="414" class="p414 sb">“‘Ntimutinye kubera we,’ ni ko Yehova avuze, ‘kuko ndi kumwe namwe, kugira ndabakize no kugira ndabarokore mu kuboko kwiwe. <span id="chapter42_verse12"></span><strong><sup>12 </sup></strong>Nzobagirira imbabazi, kandi na we ntazobura kubagirira imbabazi, abagarukane ku butaka bwanyu.</p>
<p id="p415" data-pid="415" class="p415 sb"><span id="chapter42_verse13"></span><strong><sup>13 </sup></strong>“‘Mugabo nimwavuga muti: “Oya; ntituzoba muri ico gihugu!” kugira ngo mugambarare ijwi rya Yehova Imana yanyu, <span id="chapter42_verse14"></span><strong><sup>14 </sup></strong>mu kuvuga muti: “Oya, ahubwo mu gihugu ca Misiri ni ho tuzokwinjira, aho tutazobona intambara, canke ngo twumve ijwi ry’inzamba, canke ngo tugire inzara y’umukate; aho ni ho tuzoba”; <span id="chapter42_verse15"></span><strong><sup>15 </sup></strong>egome, nimwumve rero ijambo rya Yehova, yemwe masigarira ya Yuda. Ibi ni vyo Yehova nyen’ingabo, Imana ya Isirayeli, avuze: “Nimba vy’ukuri mwiyemeje kwinjira mu Misiri, mukinjira koko kugira mubeyo muri ba kavamahanga, <span id="chapter42_verse16"></span><strong><sup>16 </sup></strong>inkota mutinya izobahamvya ng’aho mu gihugu ca Misiri, kandi ikigoyi mutinya kizoboma inyuma gushikayo, gushika mu Misiri; kandi aho ni ho muzopfira. <span id="chapter42_verse17"></span><strong><sup>17 </sup></strong>Kandi abantu bose biyemeje kwinjira mu Misiri ngo babeyo ari ba kavamahanga ni bo bazokwicwa n’inkota n’ikigoyi be n’ikiza; ntibazoronka uwurokoka canke uwucika kw’icumu, kubera ivyago ngira nzane kuri bose.”’</p>
<p id="p416" data-pid="416" class="p416 sb"><span id="chapter42_verse18"></span><strong><sup>18 </sup></strong>“Kuko ibi ari vyo Yehova nyen’ingabo, Imana ya Isirayeli, avuze: ‘Nk’uko ishavu ryanje n’ubushangashirwe bwanje vyasutswe ku baba i Yeruzalemu, ni ko ubushangashirwe bwanje buzosukwa kuri mwebwe kubera muzoba mwinjiye mu Misiri, kandi muzoba koko abo kuvumwa, n’akajoreza n’umuvumo n’iceyi, kandi ntimuzosubira kubona aha hantu.’</p>
<p id="p417" data-pid="417" class="p417 sb"><span id="chapter42_verse19"></span><strong><sup>19 </sup></strong>“Yehova aravuze abagabisha, yemwe masigarira ya Yuda. Ntimwinjire mu Misiri. Mumenye neza ko nshinze intahe ibagiriza uyu musi, <span id="chapter42_verse20"></span><strong><sup>20 </sup></strong>yuko mwicumuyeko; kuko mwebwe ubwanyu mwantumye kuri Yehova Imana yanyu muti: ‘Dusabire kuri Yehova Imana yacu; uko Yehova Imana yacu akubwira abe ari ko utubwira, natwe tuzobikora ata gukeka.’ <span id="chapter42_verse21"></span><strong><sup>21 </sup></strong>Ndabibamenyesheje uno musi, mugabo ntimuzogenda mugamburutse ijwi rya Yehova Imana yanyu canke ikintu cose yabantumyeko. <span id="chapter42_verse22"></span><strong><sup>22 </sup></strong>Ubu rero mumenye neza yuko muzokwicirwa n’inkota n’ikigoyi n’ikiza aho hantu muhimbarwa koko kwinjira ngo mubeyo muri ba kavamahanga.”</p>
</body>
</html>
