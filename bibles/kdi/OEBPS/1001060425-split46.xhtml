<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 46</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">46</a> : <a href="bibleversenav24_46.xhtml">1 - 28</a></p>
<p id="p434" data-pid="434" class="p434 sb"><span id="chapter46"></span><span id="chapter46_verse1"></span><span class="w_ch"><strong>46 </strong></span>Iri ni ryo jambo rya Yehova ryaje kuri Yeremiya umuhanuzi ku bijanye n’amahanga: <span id="chapter46_verse2"></span><strong><sup>2 </sup></strong>Ku vya Misiri, ku bijanye n’inteko za gisirikare za Farawo Neko umwami wa Misiri, izari iruhande y’uruzi Efurate i Karikemishi, izo Nebukadirezari umwami wa Babiloni yatsinze mu mwaka ugira kane wa Yehoyakimu mwene Yosiya, umwami wa Yuda: <span id="chapter46_verse3"></span><strong><sup>3 </sup></strong>“Nimutondeke agakinzo n’inkinzo yagutse, muheze mwegere urugamba. <span id="chapter46_verse4"></span><strong><sup>4 </sup></strong>Nimwambike imigozi amafarasi, maze muyurire, yemwe abagendera ku mafarasi, hanyuma muhagarare mwambaye inkofero. Nimusene amacumu. Nimwambare amakoti y’ivyuma.</p>
<p id="p435" data-pid="435" class="p435 sb"><span id="chapter46_verse5"></span><strong><sup>5 </sup></strong>“‘Kubera iki nababonye bacitse ivutu? Bariko basubira inyuma, kandi abagabo b’abanyenkomezi babo barajanjaguwe; bahunze koko, ntibahindukiye. Hari ivutu irya n’ino,’ ni ko Yehova avuze. <span id="chapter46_verse6"></span><strong><sup>6 </sup></strong>‘Uwunyaruka ntagerageze guhunga, n’umugabo w’umunyenkomezi <span id="page1207" class="pageNum" data-no="1207" data-before-text="1207"></span>ntagerageze kuyanyaga. Mu buraruko, ku nkombe y’uruzi Efurate, ni ho batsitaye baragwa.’</p>
<p id="p436" data-pid="436" class="p436 sb"><span id="chapter46_verse7"></span><strong><sup>7 </sup></strong>“Uwu ni nde aduga nk’uruzi Nili, nk’inzuzi z’amazi asuriranya? <span id="chapter46_verse8"></span><strong><sup>8 </sup></strong>Misiri iduga nk’uruzi Nili, kandi amazi asuriranya nk’inzuzi. Ivuga iti: ‘Nzoduga. Nzopfuka isi. Nzorandura bitagoranye igisagara n’ababa muri co.’ <span id="chapter46_verse9"></span><strong><sup>9 </sup></strong>Nimuduge, mwa mafarasi mwe; nimugende nk’abasaze, mwa mikogote mwe! Abagabo b’abanyenkomezi nibasohoke, Kushi na Puti, abakoresha inkinzo, n’Abaludimu bakoresha kandi bagahonyora umuheto.</p>
<p id="p437" data-pid="437" class="p437 sb"><span id="chapter46_verse10"></span><strong><sup>10 </sup></strong>“Uwo musi ni uw’Umukama Segaba, Yehova nyen’ingabo, umusi w’ukwihora kugira ngo yihore abarwanizi biwe. Inkota izorotsa ata kabuza, ihage, inywe amaraso yabo ihimbe, kuko Umukama Segaba, Yehova nyen’ingabo, afise ikimazi mu gihugu co mu buraruko iruhande y’uruzi Efurate.</p>
<p id="p438" data-pid="438" class="p438 sb"><span id="chapter46_verse11"></span><strong><sup>11 </sup></strong>“Duga i Gileyadi utore umusomozo, ewe mukobwa w’isugi wa Misiri! Wagwirije ubusa imiti. Ntushobora gukira. <span id="chapter46_verse12"></span><strong><sup>12 </sup></strong>Amahanga yumvise agateterwe kawe, kandi amaborogo yawe yuzuye igihugu. Kuko batsitaye, umugabo w’umunyenkomezi agatsitara ku mugabo w’umunyenkomezi. Bagwiriye rimwe bose.”</p>
<p id="p439" data-pid="439" class="p439 sb"><span id="chapter46_verse13"></span><strong><sup>13 </sup></strong>Ijambo Yehova yabwiye Yeremiya umuhanuzi ku bijanye n’ukuza kwa Nebukadirezari umwami wa Babiloni, aje gusasika igihugu ca Misiri ni iri: <span id="chapter46_verse14"></span><strong><sup>14 </sup></strong>“Nimubimenyeshe mu Misiri, muvyamamaze i Migidoli, muvyamamaze i Nofu n’i Tahapanesi. Muvuge muti: ‘Hagarara, ugira n’imyiteguro, kuko inkota izorotsa koko irya n’ino yawe. <span id="chapter46_verse15"></span><strong><sup>15 </sup></strong>Kubera iki abanyabubasha bawe bakukumuwe? Ntibananye, kuko Yehova ubwiwe yabigije inyuma. <span id="chapter46_verse16"></span><strong><sup>16 </sup></strong>Batsitara ari benshi. Kandi baragwa koko. Baguma babwirana bati: “Haguruka dusubire mu bantu b’iwacu, mu gihugu c’incuti zacu, kubera inkota ihahaza.”’ <span id="chapter46_verse17"></span><strong><sup>17 </sup></strong>Batangarijeyo bati: ‘Farawo umwami wa Misiri ni urwamo gusa. Yaretse igihe c’umusi mukuru kirarengana.’</p>
<p id="p440" data-pid="440" class="p440 sb"><span id="chapter46_verse18"></span><strong><sup>18 </sup></strong>“‘Ndahiye ukubaho kwanje,’ ni ko Umwami avuze, umwe yitwa Yehova nyen’ingabo: ‘azoza nka Tabori mu misozi, nka Karumeli iruhande y’ikiyaga. <span id="chapter46_verse19"></span><strong><sup>19 </sup></strong>Niwitunganirize umuzigo w’ubunyagano, ewe mukobwa wa Misiri uba ng’aho! Kuko Nofu izocika akajoreza kandi izoturirwa, ku buryo ata wuzohaba. <span id="chapter46_verse20"></span><strong><sup>20 </sup></strong>Misiri ni ishashi y’inka iteye igomwe rwose. Umubu uzoza kumurya uvuye mu buraruko. <span id="chapter46_verse21"></span><strong><sup>21 </sup></strong>Ikigeretseko, abasoda biwe b’abacangero hagati muri we bameze nk’inyana zadoheshejwe. Mugabo na bo nyene basubiye inyuma; bahungiye icarimwe. Ntibananye. Kuko umusi w’icago cabo uje kuri bo, igihe c’uko ivyabo vyitabwaho.’</p>
<p id="p441" data-pid="441" class="p441 sb"><span id="chapter46_verse22"></span><strong><sup>22 </sup></strong>“‘Ijwi ryiwe ni nk’iry’inzoka igenda; kuko abantu bazogenda bafise inkomezi, kandi bazokwinjira koko muri we bafise amashoka, nk’abasenya inkwi. <span id="chapter46_verse23"></span><strong><sup>23 </sup></strong>Bazokwicira koko <span id="page1208" class="pageNum" data-no="1208" data-before-text="1208"></span>ikibira ciwe,’ ni ko Yehova avuze, ‘kubera ko kitashobora kumenērwa. Kuko babaye benshi kurusha inzige; ntibagira igitigiri. <span id="chapter46_verse24"></span><strong><sup>24 </sup></strong>Umukobwa wa Misiri azomaramara koko. Azotangwa vy’ukuri mu kuboko kw’abantu bo mu buraruko.’</p>
<p id="p442" data-pid="442" class="p442 sb"><span id="chapter46_verse25"></span><strong><sup>25 </sup></strong>“Yehova nyen’ingabo, Imana ya Isirayeli, avuze ati: ‘Ehe ngira niteho ivya Amoni y’ahitwa No, n’ivya Farawo n’ivya Misiri n’imana zaho be n’abami baho, egome ngira niteho ivya Farawo n’abamwizigira bose.’</p>
<p id="p443" data-pid="443" class="p443 sb"><span id="chapter46_verse26"></span><strong><sup>26 </sup></strong>“‘Nzobatanga mu kuboko kw’abarondera ubuzima bwabo no mu kuboko kwa Nebukadirezari umwami wa Babiloni no mu kuboko kw’abasuku biwe; inyuma y’aho, Misiri bazoyibamwo nko mu misi ya kera,’ ni ko Yehova avuze.</p>
<p id="p444" data-pid="444" class="p444 sb"><span id="chapter46_verse27"></span><strong><sup>27 </sup></strong>“‘Nayo wewe, ntutinye, ewe musavyi wanje Yakobo, ntucike ivutu, ewe Isirayeli! Kuko ehe ngira ngukize ndagukuye kure, n’uruvyaro rwawe ndarukize ndarukuye mu gihugu rwagizwemwo imbohe. Kandi Yakobo azogaruka koko, abeho ata kimuhungabanya, atekanye kandi ata wumujugumiza. <span id="chapter46_verse28"></span><strong><sup>28 </sup></strong>Nayo wewe, ntutinye, ewe musavyi wanje Yakobo,’ ni ko Yehova avuze, ‘kuko ndi kumwe nawe. Kuko nzotikiza amahanga yose nagushwiragirijemwo, mugabo wewe sinzogutikiza. Yamara nzoguhana koko ku rugero rubereye, sinzobura kuguhana.’”</p>
</body>
</html>
