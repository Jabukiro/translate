<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 47</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">47</a> : <a href="bibleversenav24_47.xhtml">1 - 7</a></p>
<p id="p445" data-pid="445" class="p445 sb"><span id="chapter47"></span><span id="chapter47_verse1"></span><span class="w_ch"><strong>47 </strong></span>Iri ni ryo jambo rya Yehova, iryo yabwiye Yeremiya umuhanuzi ku bijanye n’Abafilisitiya, imbere y’uko Farawo atangura gutikiza Gaza. <span id="chapter47_verse2"></span><strong><sup>2 </sup></strong>Ibi ni vyo Yehova avuze:</p>
<p id="p446" data-pid="446" class="p446 sb">“Ehe amazi araduze avuye mu buraruko maze acika uruzi rw’isumo rusendanisha. Azosendanisha ku gihugu no ku bicuzuye, ku gisagara no ku bakibamwo. Abantu bazosemerera koko, kandi umuntu wese aba mu gihugu azoboroga ata kabuza. <span id="chapter47_verse3"></span><strong><sup>3 </sup></strong>Ba se nibumva ukudida ibinono kw’amafarasi yiwe y’ingabo, ukujegera kw’imikogote yiwe y’intambara, uruyogoyogo rw’amakurudumu yiwe, ntibazokebuka ngo barabe abahungu babo, kuko amaboko yabo azoregera, <span id="chapter47_verse4"></span><strong><sup>4 </sup></strong>kubera umusi uje kunyaga Abafilisitiya bose, kurandura muri Tiro no muri Sidoni uwacitse kw’icumu wese yariko arafasha. Kuko Yehova agira anyage Abafilisitiya, ari bo masigarira yo kw’izinga rya Kafutori. <span id="chapter47_verse5"></span><strong><sup>5 </sup></strong>Ubuhanza buzoza ata kabuza kuri Gaza. Ashikeloni iranumijwe. Yemwe masigarira y’ikiyaya caho co hasi, muzogeza ryari kwikebagura?</p>
<p id="p447" data-pid="447" class="p447 sb"><span id="chapter47_verse6"></span><strong><sup>6 </sup></strong>“Ahaa, ewe nkota ya Yehova! Uzogeza ryari kutaguma hamwe? Subizwa mu rwubati rwawe. Ruhuka, ucereze.</p>
<p id="p448" data-pid="448" class="p448 sb"><span id="chapter47_verse7"></span><strong><sup>7 </sup></strong>“Yoguma hamwe ite kandi Yehova ubwiwe yayihaye itegeko? Igenewe Ashikeloni n’inkengera y’ikiyaga. Aho ni ho yashinze ko iba.”</p>
</body>
</html>
