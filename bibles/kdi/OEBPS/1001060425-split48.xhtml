<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 48</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">48</a> : <a href="bibleversenav24_48.xhtml">1 - 47</a></p>
<p id="p449" data-pid="449" class="p449 sb"><span id="chapter48"></span><span id="chapter48_verse1"></span><span class="w_ch"><strong>48 </strong></span>Ku vya Mowabu, ibi ni vyo Yehova nyen’ingabo, Imana ya Isirayeli, avuze: “Nebo iragowe, kuko inyazwe! <span id="page1209" class="pageNum" data-no="1209" data-before-text="1209"></span>Kiriyatayimu iramaramaye, irafashwe. Ahantu hakirurutse hatagira inkomanzi haramaramaye, hatewe ubwoba. <span id="chapter48_verse2"></span><strong><sup>2 </sup></strong>Nta shemezo rya Mowabu rikiriho. Biyumviriye ivyago ku bimwerekeye bari i Heshiboni, bati: ‘Nimuze tumurandure areke kuba ihanga.’</p>
<p id="p450" data-pid="450" class="p450 sb">“Na wewe Madumeni nucereze. Inkota iragukurikira. <span id="chapter48_verse3"></span><strong><sup>3 </sup></strong>Hari ijwi ry’amaborogo riva i Horonayimu, ukunyaga n’ugusenyuka gukomeye. <span id="chapter48_verse4"></span><strong><sup>4 </sup></strong>Mowabu arasenyutse. Abana biwe batoyi bumvikanishije akaruru. <span id="chapter48_verse5"></span><strong><sup>5 </sup></strong>Kuko umuntu adugana inzira iduga i Luhiti arira: hari amarira. Kuko mu nzira imanuka ivuye i Horonayimu abantu bumvise amaborogo ateye umubabaro kubera ugusenyuka.</p>
<p id="p451" data-pid="451" class="p451 sb"><span id="chapter48_verse6"></span><strong><sup>6 </sup></strong>“Nimuhunge; nimunyage amagara, mube nk’igiti c’umuberoshi mu gahinga. <span id="chapter48_verse7"></span><strong><sup>7 </sup></strong>Kubera ko wizigira ibikorwa vyawe n’amatunga yawe, na wewe uzofatwa. Kandi Kemoshi izoja koko mu bunyagano, abaherezi bayo n’abaganwa bayo icarimwe. <span id="chapter48_verse8"></span><strong><sup>8 </sup></strong>Umunyazi azoza ku gisagara kimwekimwe cose, kandi nta gisagara na kimwe kizocika kw’icumu. Ikiyaya co hasi kizoyogera ata kabuza, intara ishashe na yo izimanganywe, ni ko Yehova avuze.</p>
<p id="p452" data-pid="452" class="p452 sb"><span id="chapter48_verse9"></span><strong><sup>9 </sup></strong>“Nimuhe Mowabu ikimenyetso co kw’ibarabara, kuko azosohoka mu gihe c’ihomvagurika; ibisagara vyiwe bizoba akajoreza, ntihagire umuntu aba muri vyo.</p>
<p id="p453" data-pid="453" class="p453 sb"><span id="chapter48_verse10"></span><strong><sup>10 </sup></strong>“Arakavumwa uwurangurana urwangara igikorwa ca Yehova! Arakavumwa uwima inkota yiwe amaraso!</p>
<p id="p454" data-pid="454" class="p454 sb"><span id="chapter48_verse11"></span><strong><sup>11 </sup></strong>“Abanyamowabu bamye batekanye kuva mu buto bwabo, kandi bigumira ata nkomanzi ku rutere rwabo. Ntibacuranuwe ngo bakurwe mu combo kimwe bashirwe mu kindi, kandi ntibagiye mu bunyagano. Ni co catumye akanovera kabo kaguma muri bo, n’akamoto kabo ntigahinduke.</p>
<p id="p455" data-pid="455" class="p455 sb"><span id="chapter48_verse12"></span><strong><sup>12 </sup></strong>“‘Ku bw’ivyo, ehe imisi iraje,’ ni ko Yehova avuze, ‘kandi nzobarungikira abahengetsi b’ivyombo, na bo bazobahengeka koko; bazocuranura ivyombo vyabo, basavye imibindi mininiminini yabo. <span id="chapter48_verse13"></span><strong><sup>13 </sup></strong>Kandi Abanyamowabu bazomaramazwa na Kemoshi, nk’uko ab’inzu ya Isirayeli bamaramajwe na Beteli bari bizeye. <span id="chapter48_verse14"></span><strong><sup>14 </sup></strong>Mwubahuka gute kuvuga ngo: “Turi abagabo b’abanyenkomezi n’abagabo b’inguvu bo kurwana intambara”?’</p>
<p id="p456" data-pid="456" class="p456 sb"><span id="chapter48_verse15"></span><strong><sup>15 </sup></strong>“‘Mowabu yanyazwe, kandi baduze gutera ibisagara vyiwe. Imisore yavyo y’abahizi imanutse gukererwa,’ ni ko Umwami avuze, uwitwa Yehova nyen’ingabo.</p>
<p id="p457" data-pid="457" class="p457 sb"><span id="chapter48_verse16"></span><strong><sup>16 </sup></strong>“Amakuba y’Abanyamowabu agira ashike, kandi ivyago vyabo biranyaruka cane. <span id="chapter48_verse17"></span><strong><sup>17 </sup></strong>Abari irya n’ino yabo bose bazosangira na bo umubabaro, egome, abazi izina ryabo bose. Nimuvuge muti: ‘Ewe kuntu inkoni y’inkomezi ivunywe, ikibando c’ubwiza!’</p>
<p id="p458" data-pid="458" class="p458 sb"><span id="chapter48_verse18"></span><strong><sup>18 </sup></strong>“Manuka uve mu buninahazwa, wicare mu nyôta, ewe mukobwa wa Diboni uba ng’aho; kuko umunyazi wa Mowabu aduze kugutera. Azohonya koko ibibanza vyawe bikingijwe ibihome.</p>
<p id="p459" data-pid="459" class="p459 sb"><span id="chapter48_verse19"></span><strong><sup>19 </sup></strong>“Hagarara, weraguze urondera inzira, ewe mugore uba i Aroweri! Baza umugabo <span id="page1210" class="pageNum" data-no="1210" data-before-text="1210"></span>ahunga, n’umugore anyaze amagara. Uvuge uti: ‘Habaye iki?’ <span id="chapter48_verse20"></span><strong><sup>20 </sup></strong>Mowabu aramaramaye, kuko acitse ivutu. Nimuboroge, musemerere. Nimumenyeshe i Arunoni yuko Mowabu anyazwe. <span id="chapter48_verse21"></span><strong><sup>21 </sup></strong>Urubanza ruje ku gihugu c’intara ishashe, kuri Holoni no kuri Yahazi no kuri Mefayati, <span id="chapter48_verse22"></span><strong><sup>22 </sup></strong>no kuri Diboni no kuri Nebo no kuri Beti-dibulatayimu, <span id="chapter48_verse23"></span><strong><sup>23 </sup></strong>no kuri Kiriyatayimu no kuri Beti-gamuli no kuri Beti-meyoni <span id="chapter48_verse24"></span><strong><sup>24 </sup></strong>no kuri Keriyoti no kuri Bozira no ku bisagara vyose vy’igihugu ca Mowabu, ivya kure n’ivya hafi.</p>
<p id="p460" data-pid="460" class="p460 sb"><span id="chapter48_verse25"></span><strong><sup>25 </sup></strong>“‘Ihembe rya Mowabu rirakondowe, kandi ukuboko kwiwe kuravunywe,’ ni ko Yehova avuze. <span id="chapter48_verse26"></span><strong><sup>26 </sup></strong>‘Nimumuboreze, kuko yihambaje kuri Yehova ubwiwe; Mowabu yivurunze mu bidahwe vyiwe, na we nyene yacitse agashinyaguro.</p>
<p id="p461" data-pid="461" class="p461 sb"><span id="chapter48_verse27"></span><strong><sup>27 </sup></strong>“‘Mbega Isirayeli ntiyacitse agashinyaguro kuri wewe? Canke yoba yasanzwe mu bisuma katwa? Kuko wazunza umutwe igihe cose waba umuvuze nabi.</p>
<p id="p462" data-pid="462" class="p462 sb"><span id="chapter48_verse28"></span><strong><sup>28 </sup></strong>“‘Nimuve mu bisagara muje kuba ku rutare, yemwe ababa i Mowabu, mube nk’inuma yubaka icari cayo mu turere tw’umunwa w’umwobo.’”</p>
<p id="p463" data-pid="463" class="p463 sb"><span id="chapter48_verse29"></span><strong><sup>29 </sup></strong>“Twarumvise ubwishime bwa Mowabu: aribona cane; twarumvise ubukiruruke bwiwe n’ubwishime bwiwe n’ubwibone bwiwe n’ukwishira hejuru kw’umutima wiwe.”</p>
<p id="p464" data-pid="464" class="p464 sb"><span id="chapter48_verse30"></span><strong><sup>30 </sup></strong>“‘Jewe naramenye uburake bwiwe,’ ni ko Yehova avuze, ‘kandi si ko bizogenda; amajambo yiwe agaragara. . . mu vy’ukuri ntibazobigenza gutyo. <span id="chapter48_verse31"></span><strong><sup>31 </sup></strong>Ni co gituma nzoborogera Mowabu, kandi nzosemerera ndirira Mowabu yose uko ingana. Bazonihira abagabo b’i Kiri-heresi.</p>
<p id="p465" data-pid="465" class="p465 sb"><span id="chapter48_verse32"></span><strong><sup>32 </sup></strong>“‘Nzokuririra kuruta uko naririye Yazeri, ewe muzabibu w’i Sibuma! Imivyaro yawe itagase yajabutse ikiyaga. Yashitse ku kiyaga, i Yazeri. Umunyazi yaguye ku vyamwa vyawe vyo mu ci no ku mwimbu wawe w’inzabibu. <span id="chapter48_verse33"></span><strong><sup>33 </sup></strong>Umunezero n’akanyamuneza bikuwe mu murima w’ivyamwa no mu gihugu ca Mowabu. Nkamije umuvinyu mu nganiro z’umuvinyu. Nta n’umwe azoganisha ibirenge yiha akaruru. Akaruru ntikazoba akaruru.’”</p>
<p id="p466" data-pid="466" class="p466 sb"><span id="chapter48_verse34"></span><strong><sup>34 </sup></strong>“‘Bumvikanishije ijwi ryabo, bumvikanisha akaruru i Heshiboni, rikaba ryumvikanye gushika i Eleyale, no gushika i Yahazi. Akaruru k’i Zowari kumvikanye gushika i Horonayimu, no gushika i Egulati-shelishiya; kuko n’amazi ya Nimurimu azocika umusaka. <span id="chapter48_verse35"></span><strong><sup>35 </sup></strong>Kandi nzokura muri Mowabu,’ ni ko Yehova avuze, ‘uwudugana ishikanwa ku kibanza gikirurutse n’uwufumbishiriza umwotsi w’ibimazi imana yiwe. <span id="chapter48_verse36"></span><strong><sup>36 </sup></strong>Ni co gituma umutima wanje uzosebagirikira Mowabu nk’imyironge; kandi umutima wanje uzosebagirikira abagabo b’i Kiri-heresi nk’imyironge. Ni co gituma umurengera yimbuye uzoyogera ata kabuza. <span id="chapter48_verse37"></span><strong><sup>37 </sup></strong>Kuko ku mutwe umwumwe wose hari ubuhanza, kandi <span id="page1211" class="pageNum" data-no="1211" data-before-text="1211"></span>ubwanwa bwose buramoye. Ku maboko yose harakebaguye, mu mafyinga na ho hakaba amagunira!’”</p>
<p id="p467" data-pid="467" class="p467 sb"><span id="chapter48_verse38"></span><strong><sup>38 </sup></strong>“‘Ku bisenge vyose vya Mowabu no mu bibanza vyiwe vya bose—hose—hari amaborogo; kuko nsabije Mowabu nk’icombo kidahimbaye,’ ni ko Yehova avuze. <span id="chapter48_verse39"></span><strong><sup>39 </sup></strong>‘Ewe kuntu atekewe n’ubwoba! Nimuboroge! Ewe kuntu Mowabu ahindukije umugongo! Aramaramaye. Kandi Mowabu acitse agashinyaguro n’ikintu giteye ubwoba ku bari irya n’ino yiwe bose.’”</p>
<p id="p468" data-pid="468" class="p468 sb"><span id="chapter48_verse40"></span><strong><sup>40 </sup></strong>“Kuko ibi ari vyo Yehova avuze: ‘Ehe! Nka kurya nyene inkona ishunguruka kunyakura ikintu, ni ko umuntu azosanza amababa yiwe kuri Mowabu. <span id="chapter48_verse41"></span><strong><sup>41 </sup></strong>Ibisagara bizofatwa koko, kandi ibibanza vyiwe bikomeye bizocakirwa ata gukeka. Kuri uwo musi, umutima w’abagabo b’abanyenkomezi ba Mowabu uzoba nk’umutima w’umugore afashwe n’ububabare mu gihe c’ukwibaruka.’”</p>
<p id="p469" data-pid="469" class="p469 sb"><span id="chapter48_verse42"></span><strong><sup>42 </sup></strong>“‘Mowabu azozimanganywa koko ntasubire kuba igisata, kuko yihambaje kuri Yehova. <span id="chapter48_verse43"></span><strong><sup>43 </sup></strong>Ubwoba n’ikinogo n’umutego biri kuri wewe, ewe muntu uba i Mowabu,’ ni ko Yehova avuze. <span id="chapter48_verse44"></span><strong><sup>44 </sup></strong>‘Uwuzohunga kubera ubwoba azogwa mu kinogo; uwuzoduga ava mu kinogo azofatwa mu mutego.’</p>
<p id="p470" data-pid="470" class="p470 sb">“‘Kuko nzozana kuri we, kuri Mowabu, umwaka w’ukwitaho ivyabo,’ ni ko Yehova avuze. <span id="chapter48_verse45"></span><strong><sup>45 </sup></strong>‘Abariko bahunga, bahagaze ata nkomezi mu gitutu ca Heshiboni. Kuko umuriro uzosohoka koko uvuye i Heshiboni, urubeya rusohoke ruvuye hagati muri Sihoni; uzorigata imisaya ya Mowabu n’urutwariro rw’abana b’intureka.’</p>
<p id="p471" data-pid="471" class="p471 sb"><span id="chapter48_verse46"></span><strong><sup>46 </sup></strong>“‘Uragowe, Mowabu we! Abantu b’i Kemoshi barayogeye. Kuko abahungu bawe batwawe ari imbohe, n’abakobwa bawe bagatwarwa ari imbohe. <span id="chapter48_verse47"></span><strong><sup>47 </sup></strong>Kandi nzokoranya abagizwe imbohe ba Mowabu mu kiringo ca nyuma c’imisi,’ ni ko Yehova avuze. ‘Urubanza rwa Mowabu rugarukiye aha.’”</p>
</body>
</html>
