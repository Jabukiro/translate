<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">5</a> : <a href="bibleversenav24_5.xhtml">1 - 31</a></p>
<p id="p51" data-pid="51" class="p51 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Nimunyuragire mu mabarabara ya Yeruzalemu, murabe rero, muheze mumenye, mwironderere mu bibanza vya bose vyaho murabe yuko hari umuntu mwobona, yuko hari umuntu n’umwe ashitsa ubutungane, umuntu n’umwe arondera ubwizigirwa, nanje nzobabarira Yeruzalemu. <span id="chapter5_verse2"></span><strong><sup>2 </sup></strong>Naho bovuga bati: “Turahiye ukubaho kwa Yehova!”, boba bariko barahira babesha.</p>
<p id="p52" data-pid="52" class="p52 sb"><span id="chapter5_verse3"></span><strong><sup>3 </sup></strong>Ewe Yehova, mbega amaso yawe ntari ku bwizigirwa? Warabakubise, mugabo ntibarwaye. Warabatikije. Baranse gutozwa indero. Bakomantaje mu maso habo kurusha urutare. Baranse kugaruka. <span id="chapter5_verse4"></span><strong><sup>4 </sup></strong>Nanje nari navuze nti: “Vy’ukuri ni banyarucari. Bakoze ivy’ubupfu, kuko birengagije inzira ya Yehova, urubanza rw’Imana yabo. <span id="chapter5_verse5"></span><strong><sup>5 </sup></strong>Ngira nje rero ku bahambaye, mvugane na bo; kuko bo bategerezwa kuba baritayeho inzira ya Yehova, urubanza rw’Imana yabo. Ariko vy’ukuri, bose hamwe baravunaguye koko ingǒgo; baravutaguye koko imizana.”</p>
<p id="p53" data-pid="53" class="p53 sb"><span id="chapter5_verse6"></span><strong><sup>6 </sup></strong>Ni co gituma intambwe ivuye mu kibira ibateye, ibingira ryo mu biyaya vy’ubugaragwa riguma ribasahura, ingwe iguma irikanuye ku bisagara vyabo. Umuntu wese acaruka avuyeyo aratabagurwa. Kuko ibigabitanyo vyabo vyagwiriye; ubuhemu bwabo bwabaye bwinshi.</p>
<p id="p54" data-pid="54" class="p54 sb"><span id="page1142" class="pageNum" data-no="1142" data-before-text="1142"></span><span id="chapter5_verse7"></span><strong><sup>7 </sup></strong>Noshobora nte kukubabarira ico kintu? Abahungu bawe barantaye, kandi baguma barahira ikitari Imana. Nagumye mbahaza, mugabo babandanije kurenga ibigo, kandi baja ku nzu y’umugore w’umumaraya bari mu migwi. <span id="chapter5_verse8"></span><strong><sup>8 </sup></strong>Bacitse amafarasi ashaka kwimya, afise amatengatwa akomeye. Umwe wese yānāga inyuma y’umugore wa mugenziwe.</p>
<p id="p55" data-pid="55" class="p55 sb"><span id="chapter5_verse9"></span><strong><sup>9 </sup></strong>“Mbega sinkwiye kugira ico mbaza kubera ivyo bintu nyene?”, ni ko Yehova avuze. “Canke sinkwiye kwihora ihanga nk’iryo?”</p>
<p id="p56" data-pid="56" class="p56 sb"><span id="chapter5_verse10"></span><strong><sup>10 </sup></strong>“Nimudugire imisitari yiwe y’inzabibu muyiyogeze, mugabo ntimuyiherengeteze. Nimukureho imivyaro yiwe iriko iratotahara, kuko atari iya Yehova. <span id="chapter5_verse11"></span><strong><sup>11 </sup></strong>Kuko inzu ya Isirayeli n’inzu ya Yuda zampemukiye koko,” ni ko Yehova avuze. <span id="chapter5_verse12"></span><strong><sup>12 </sup></strong>“Barihakanye Yehova, kandi baguma bavuga ngo: ‘Nta wuriho. Nta vyago bizodushikira, kandi nta nkota canke ikigoyi tuzobona.’ <span id="chapter5_verse13"></span><strong><sup>13 </sup></strong>Abahanuzi bacika umuyaga, ijambo ntiriri muri bo. Ukwo ni ko bazogirirwa.”</p>
<p id="p57" data-pid="57" class="p57 sb"><span id="chapter5_verse14"></span><strong><sup>14 </sup></strong>Ibi rero ni vyo Yehova Imana nyen’ingabo avuze: “Kubera ko muvuga ico kintu, ehe amajambo yanje mu kanwa kawe ngira ndayahindure umuriro, aba bantu na bo bazoba inkwi, kandi uwo muriro uzobarigata.”</p>
<p id="p58" data-pid="58" class="p58 sb"><span id="chapter5_verse15"></span><strong><sup>15 </sup></strong>“Ehe ngira ndabazaneko ihanga ndarikuye kure, ewe nzu ya Isirayeli,” ni ko Yehova avuze. “Ni ihanga riramvye. Ni ihanga rya kera, ihanga rivuga ururimi utazi, kandi ntushobora gutahura ivyo bavuga. <span id="chapter5_verse16"></span><strong><sup>16 </sup></strong>Umutana wabo umeze nk’imva irangaye; bose ni abagabo b’abanyenkomezi. <span id="chapter5_verse17"></span><strong><sup>17 </sup></strong>Bazorigata koko n’umwimbu wawe be n’umukate wawe. Abo bagabo bazorigata abahungu bawe n’abakobwa bawe. Bazorigata imikuku yawe n’amasho yawe. Bazorigata umuzabibu wawe n’igiti c’umusukoni cawe. Bazosavya n’inkota ibisagara vyawe bikingijwe ibihome wizigiye.”</p>
<p id="p59" data-pid="59" class="p59 sb"><span id="chapter5_verse18"></span><strong><sup>18 </sup></strong>“Mbere no muri iyo misi,” ni ko Yehova avuze, “mwebwe sinzobatikiza. <span id="chapter5_verse19"></span><strong><sup>19 </sup></strong>Kandi ntimuzobura kuvuga muti: ‘Kubera iki Yehova Imana yacu yatugiriye ivyo bintu vyose?’ Nawe uze ubabwire uti: ‘Nk’uko mwantaye mukaja gukorera imana y’inyamahanga mu gihugu canyu, ni ko muzokorera ab’ahandi mu gihugu kitari icanyu.’”</p>
<p id="p60" data-pid="60" class="p60 sb"><span id="chapter5_verse20"></span><strong><sup>20 </sup></strong>Nimumenyeshe ibi mu nzu ya Yakobo, muvyamamaze muri Yuda, muti: <span id="chapter5_verse21"></span><strong><sup>21 </sup></strong>“Nimwumve rero ibi, yemwe bantu batagira ubukerebutsi, batagira umutima: Bafise amaso, mugabo ntibashobora kubona; bafise amatwi, mugabo ntibashobora kwumva. <span id="chapter5_verse22"></span><strong><sup>22 </sup></strong>‘Mbega ntimunantiya,’ ni ko Yehova avuze, ‘canke ngo mugire ububabare bukaze kubera jewe, uwashizeho umusenyi ngo ubere ikiyaga urubibe, ingingo nyobozi yamaho kidashobora kurenga? Naho imipfunda yaco yisuriranya, ntishobora kunesha; naho isebagirika, ntishobora kururengana. <span id="chapter5_verse23"></span><strong><sup>23 </sup></strong>Mugabo aba bantu basigaye bafise umutima w’akagagazo kandi ugarariza; barakebeje kandi baguma bagendera mu nzira yabo. <span id="chapter5_verse24"></span><strong><sup>24 </sup></strong>Mugabo ntibavuze mu mutima <span id="page1143" class="pageNum" data-no="1143" data-before-text="1143"></span>wabo ngo: “Dutinye rero Yehova Imana yacu, Umwe atanga imvura y’isegenya n’imvura y’agatasi n’imvura y’impeshi mu kiringo cayo, Umwe atuzigamira amayinga yashinzwe y’iyimbura.” <span id="chapter5_verse25"></span><strong><sup>25 </sup></strong>Amakosa yanyu ni yo yirukanye ivyo bintu, kandi ibicumuro vyanyu ni vyo bibimye ivyiza.</p>
<p id="p61" data-pid="61" class="p61 sb"><span id="chapter5_verse26"></span><strong><sup>26 </sup></strong>“‘Kuko mu bantu banje habonetsemwo abantu b’ababisha. Baguma bareretse, nk’igihe abatezi b’inyoni babunze. Bateze umutego uhonya. Bacakira abantu. <span id="chapter5_verse27"></span><strong><sup>27 </sup></strong>Nk’uko akazu kuzuye ibiremwa biguruka, ni ko amazu yabo yuzuye ubuhendanyi. Ni co gituma basigaye ari abantu bahambaye, kandi bararonka ubutunzi. <span id="chapter5_verse28"></span><strong><sup>28 </sup></strong>Basigaye badoshe; basigaye bayagayaga. Kandi basigaye basesekaye ibintu bibi. Nta rubanza baburanye, mbere n’urubanza rw’impfuvyi<span id="footnotesource8"></span><a epub:type="noteref" href="#footnote8">*</a>, kugira ngo baroranirwe; ntibaca urubanza rw’aboro.’”</p>
<p id="p62" data-pid="62" class="p62 sb"><span id="chapter5_verse29"></span><strong><sup>29 </sup></strong>“Mbega sinkwiye kugira ico mbaza kubera ivyo bintu?”, ni ko Yehova avuze, “canke sinkwiye kwihora ihanga nk’iryo? <span id="chapter5_verse30"></span><strong><sup>30 </sup></strong>Hari akajoreza, egome, ikintu giteye ikinya, cakozwe mu gihugu: <span id="chapter5_verse31"></span><strong><sup>31 </sup></strong>Vy’ukuri, abahanuzi bavuga ubuhanuzi mu kinyoma; nayo abaherezi, bakandamiza abantu bisunze ububasha bwabo. Kandi abantu banje bakunze ko biba gutyo; none muzogira mute kw’iherezo ryavyo?”</p>
<div class="groupFootnote"><aside epub:type="footnote"><div epub:type="footnote" id="footnote8"><p id="p562" data-pid="562"><a href="1001060425-split5.xhtml#footnotesource8">^ <span class="footnoteref">Yer. 5:28</span></a> Ijambo ku rindi ni “agahungu katagira se.”</p></div></aside>
</div>
</body>
</html>
