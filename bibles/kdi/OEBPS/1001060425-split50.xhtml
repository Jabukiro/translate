<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 50</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">50</a> : <a href="bibleversenav24_50.xhtml">1 - 46</a></p>
<p id="p494" data-pid="494" class="p494 sb"><span id="chapter50"></span><span id="chapter50_verse1"></span><span class="w_ch"><strong>50 </strong></span>Ijambo Yehova yavuze ku bijanye na Babiloni, ku bijanye n’igihugu c’Abakaludaya, biciye kuri Yeremiya umuhanuzi, ati: <span id="chapter50_verse2"></span><strong><sup>2 </sup></strong>“Nimubimenyeshe mu mahanga, muvyamamaze. Nimuduze ikimenyetso; nimuvyamamaze. Ntihagire ico munyegeza. Muvuge muti: ‘Babiloni yafashwe. Beli iramaramaye. Merodaki itekewe n’ubwoba. Ibishusho vyiwe biramaramaye. Ibigirwamana vyiwe vy’umwanda bitekewe n’ubwoba.’ <span id="chapter50_verse3"></span><strong><sup>3 </sup></strong>Kuko ihanga riduze kumutera rivuye mu buraruko. Ni ryo rihindura igihugu ciwe akajoreza, ku buryo ata n’umwe aba iwe. Umuntu n’igitungwa vyahunze. Vyagiye.”</p>
<p id="p495" data-pid="495" class="p495 sb"><span id="chapter50_verse4"></span><strong><sup>4 </sup></strong>“Muri iyo misi no muri ico gihe,” ni ko Yehova avuze, “bene Isirayeli bazoza bari kumwe na bene Yuda. Bazogenda bararira ingenda, kandi bazorondera Yehova Imana yabo. <span id="chapter50_verse5"></span><strong><sup>5 </sup></strong>Bazoguma babaza inzira ija i Siyoni, berekejeyo mu maso habo, bati: ‘Nimuze twifatanye na Yehova mw’isezerano ryamaho igihe kitagira urugero ritazokwibagirwa.’ <span id="chapter50_verse6"></span><strong><sup>6 </sup></strong>Abantu banje babaye umukuku w’ibitungwa biriko birahona. Abungere babo barabayerereje. Babajanye ku misozi. Bagiye barava ku musozi baja ku murambi. Baribagiye ahantu habo h’ukuruhukira. <span id="chapter50_verse7"></span><strong><sup>7 </sup></strong>Abababonye bose barabarokeje, kandi abarwanizi babo bavuze bati: ‘Ntituzokwagirwa n’icaha, kuko bacumuye kuri Yehova, we hantu ho kuba h’ubugororotsi akaba n’icizigiro ca ba sekuruza babo, egome, Yehova.’”</p>
<p id="p496" data-pid="496" class="p496 sb"><span id="chapter50_verse8"></span><strong><sup>8 </sup></strong>“Hunge muve hagati muri Babiloni, musohoke muve mu gihugu c’Abakaludaya, mube nk’ibitungwa birongôra ibindi imbere y’umukuku. <span id="chapter50_verse9"></span><strong><sup>9 </sup></strong>Kuko ehe ngira mpagurukirize nongere ndugirize Babiloni ishengero ry’amahanga akomeye avuye mu gihugu co mu buraruko; bazotonda koko kugira bamutere. Bazomufata bazananye ng’aho. Imyampi yabo imeze nk’iy’umugabo w’umunyenkomezi ahekura, atagaruka ata co ashitseko. <span id="chapter50_verse10"></span><strong><sup>10 </sup></strong>Kaludaya azoba koko isahu. Abamusahura bose bazohaga,” ni ko Yehova avuze.</p>
<p id="p497" data-pid="497" class="p497 sb"><span id="chapter50_verse11"></span><strong><sup>11 </sup></strong>“Kuko mwagumye munezerwa, kuko mwagumye mwigina igihe mwariko musahura intoranwa yanje. Kuko <span id="page1215" class="pageNum" data-no="1215" data-before-text="1215"></span>mwagumye mudidagura ibirenge hasi nk’ishashi y’inka mu vyatsi biremvye, kandi mwagumye mwanaga nk’amafarasi y’ingabo. <span id="chapter50_verse12"></span><strong><sup>12 </sup></strong>Nyoko wanyu yamaramaye rwose. Uwabibarutse yavunitse umutima. Ehe, ni uwo hanyuma y’ayandi mahanga, ni agahinga kagadutse, akaba n’ikiyaya c’ubugaragwa. <span id="chapter50_verse13"></span><strong><sup>13 </sup></strong>Kubera uburakari bwa Yehova nta wuzoba iwe, kandi azocika koko igiharabuga wese. Nayo uwuzoca iruhande ya Babiloni wese, azomutamarira ajongorotse, avuze agahwa kubera ivyago vyiwe vyose.</p>
<p id="p498" data-pid="498" class="p498 sb"><span id="chapter50_verse14"></span><strong><sup>14 </sup></strong>“Nimutonde kugira mutere Babiloni impande zose, mwese abahonyora umuheto. Nimumurase. Ntihagire umwampi musigaza, kuko yacumuye kuri Yehova. <span id="chapter50_verse15"></span><strong><sup>15 </sup></strong>Nimumuvugirize akaruru k’intambara impande zose. Yatanze ukuboko. Inkingi ziwe zaguye. Impome ziwe zasambuwe. Kuko ari ukwihora kwa Yehova. Nimumwihore. Mumugirire nk’uko yagize. <span id="chapter50_verse16"></span><strong><sup>16 </sup></strong>Nimurandure umubivyi muri Babiloni, be n’uwukoresha agakero mu gihe c’iyimbura. Kubera inkota ihahaza, bazohindukira umwe wese aje ku bantu b’iwabo, kandi bazohunga umwe wese ahungire mu gihugu ciwe.</p>
<p id="p499" data-pid="499" class="p499 sb"><span id="chapter50_verse17"></span><strong><sup>17 </sup></strong>“Isirayeli ni intama ishwiragijwe. Intambwe zamushwiragije. Ubwa mbere, umwami wa Ashuri yaramurokeje, ubu na ho Nebukadirezari umwami wa Babiloni agugunye amagufa yiwe. <span id="chapter50_verse18"></span><strong><sup>18 </sup></strong>Ibi rero ni vyo Yehova nyen’ingabo, Imana ya Isirayeli, avuze: ‘Ehe ngira niteho ivy’umwami wa Babiloni n’igihugu ciwe, nk’uko nitayeho ivy’umwami wa Ashuri. <span id="chapter50_verse19"></span><strong><sup>19 </sup></strong>Kandi nzogarukana Isirayeli mw’itongo ry’uburagiriro ryiwe, na we azorisha koko kuri Karumeli no kuri Bashani; mu karere k’imisozi ka Efurayimu n’aka Gileyadi, azohaga.’”</p>
<p id="p500" data-pid="500" class="p500 sb"><span id="chapter50_verse20"></span><strong><sup>20 </sup></strong>“Muri iyo misi no muri ico gihe,” ni ko Yehova avuze, “ikosa rya Isirayeli rizoronderwa, mugabo rizobura; n’ibicumuro vya Yuda bizoronderwa, mugabo ntibizoboneka, kuko nzobabarira abo nzoba nasigaje.”</p>
<p id="p501" data-pid="501" class="p501 sb"><span id="chapter50_verse21"></span><strong><sup>21 </sup></strong>“Duga utere igihugu ca Meratayimu, duga umutere, utere n’ababa muri Pekodi. Ukugandagura n’agatikizo nibibome inyuma,” ni ko Yehova avuze, “ubagirire nk’uko ivyo ngutegetse vyose biri. <span id="chapter50_verse22"></span><strong><sup>22 </sup></strong>Hari urwamo rw’intambara mu gihugu, n’ugusenyuka gukomeye. <span id="chapter50_verse23"></span><strong><sup>23 </sup></strong>Ewe kuntu ya nyundo y’ugucura y’isi yose iciwe, ikameneka! Ewe kuntu Babiloni abaye akajoreza mu mahanga! <span id="chapter50_verse24"></span><strong><sup>24 </sup></strong>Naraguteze umutego, nawe urafatwa, ewe Babiloni, kandi ntiwabimenye. Warabonywe utako uranafatwa, kuko Yehova ari we warwanije.</p>
<p id="p502" data-pid="502" class="p502 sb"><span id="chapter50_verse25"></span><strong><sup>25 </sup></strong>“Yehova yuguruye ububiko bwiwe, asohora ibirwanisho vy’imisibo yiwe. Kuko Umukama Segaba, Yehova nyen’ingabo, afise igikorwa mu gihugu c’Abakaludaya. <span id="chapter50_verse26"></span><strong><sup>26 </sup></strong>Nimuze kuri we muvuye mu gice ca kure kuruta ibindi. Mwugurure ibigega vyiwe. Nimumurunde nka kurya kw’abarunda ibirundo, maze mumutikize. Ntihagire n’umwe asigarana. <span id="chapter50_verse27"></span><strong><sup>27 </sup></strong>Mugandagure ibimasa <span id="page1216" class="pageNum" data-no="1216" data-before-text="1216"></span>vyiwe vyose. Nibimanuke gukererwa. Biragowe, kuko umusi wavyo ushitse, egome, igihe co kuvyitaho!</p>
<p id="p503" data-pid="503" class="p503 sb"><span id="chapter50_verse28"></span><strong><sup>28 </sup></strong>“Hari urwamo rw’abariko bahunga n’abariko banyaga amagara bavuye mu gihugu ca Babiloni kugira ngo bamenyeshe i Siyoni ukwihora kwa Yehova Imana yacu, ukwihora kubera urusengero rwiwe.</p>
<p id="p504" data-pid="504" class="p504 sb"><span id="chapter50_verse29"></span><strong><sup>29 </sup></strong>“Nimutumeko abarashi bo gutera Babiloni, abahonyora umuheto bose. Nimukambike irya n’ino kugira mumutere. Ntihagire abacoroka. Mumwishure ibihwanye n’igikorwa ciwe. Mumugirire nk’uko ivyo yakoze vyose biri. Kuko bitaye imbere mu kurwanya Yehova, mu kurwanya wa Mweranda wa Isirayeli. <span id="chapter50_verse30"></span><strong><sup>30 </sup></strong>Ku bw’ivyo, imisore yiwe izogwa mu bibanza vyiwe vya bose, kandi abarwanyi biwe bose bazonumishwa kuri uwo musi,” ni ko Yehova avuze.</p>
<p id="p505" data-pid="505" class="p505 sb"><span id="chapter50_verse31"></span><strong><sup>31 </sup></strong>“Ehe ngira ndakurwanye, ewe Bwibone,” ni ko Umukama Segaba, Yehova nyen’ingabo, avuze, “kuko umusi wawe uzoza ata kabuza, igihe nzoraba ivyawe. <span id="chapter50_verse32"></span><strong><sup>32 </sup></strong>Kandi Bwibone azotsitara agwe, ntazoronka uwumuvyura. Nzodomeka umuriro mu bisagara vyiwe, kandi uzorigata imicungararo yiwe yose.”</p>
<p id="p506" data-pid="506" class="p506 sb"><span id="chapter50_verse33"></span><strong><sup>33 </sup></strong>Ibi ni vyo Yehova nyen’ingabo avuze: “Bene Isirayeli na bene Yuda bariko bahaharizwa hamwe, kandi ababagize imbohe bose barabagumije. Baranse kubarekura. <span id="chapter50_verse34"></span><strong><sup>34 </sup></strong>Umucunguzi wabo arakomeye, Yehova nyen’ingabo ni ryo zina ryiwe. Emwe, azokwifatira mu minwe urubanza rwabo, kugira ahe akaruhuko igihugu yongere ateze uruhagarara ababa i Babiloni.”</p>
<p id="p507" data-pid="507" class="p507 sb"><span id="chapter50_verse35"></span><strong><sup>35 </sup></strong>“Hari inkota yo kurwanya Abakaludaya,” ni ko Yehova avuze, “n’ababa muri Babiloni n’abaganwa biwe n’inkerebutsi ziwe. <span id="chapter50_verse36"></span><strong><sup>36 </sup></strong>Hari inkota yo kurwanya abavuga amajambo agaragara, kandi vy’ukuri bazokorana ubupfu. Hari inkota yo kurwanya abagabo biwe b’abanyenkomezi; bazotekerwa n’ubwoba koko. <span id="chapter50_verse37"></span><strong><sup>37 </sup></strong>Hari inkota yo kurwanya amafarasi yabo n’imikogote yabo y’intambara be n’uruvange rw’abantu rwose ruri hagati muri we; emwe, bazocika nk’abagore. Hari inkota yo kurwanya amatunga yiwe; azosahurwa ata kabuza. <span id="chapter50_verse38"></span><strong><sup>38 </sup></strong>Hari agatikizo ku mazi yiwe; bazoyakamya ata kabuza. Kuko ari igihugu c’ibishusho bibajwe, kandi kubera ivyo berekwa vy’agacavutu, baguma bakora nk’abasazi. <span id="chapter50_verse39"></span><strong><sup>39 </sup></strong>Ku bw’ivyo, ingenzi zo mu turere tugadutse zizobana n’ibikoko biboroga; ibinyoni vyitwa imbuni bizoba muri we koko; kandi nta wuzokwongera kuba muri we, eka kandi ntazogira aho kuba uko iyaruka rizokurikira irindi.”</p>
<p id="p508" data-pid="508" class="p508 sb"><span id="chapter50_verse40"></span><strong><sup>40 </sup></strong>“Nk’uko vyagenze igihe Imana yatembagaza Sodomu na Gomora be n’ibisagara bibanyi,” ni ko Yehova avuze, “nta muntu azohaba, eka kandi nta mwana w’umuntu azoba muri we ari kavamahanga.</p>
<p id="p509" data-pid="509" class="p509 sb"><span id="chapter50_verse41"></span><strong><sup>41 </sup></strong>“Ehe igisata c’abantu kiraje kivuye mu buraruko; ihanga rikomeye n’abami bahambaye bazokanguka bavuye mu mihingo ya kure kuruta iyindi y’isi. <span id="chapter50_verse42"></span><strong><sup>42 </sup></strong>Bakoresha umuheto n’ikobero. Ni ba ruburakigongwe kandi ntibazogira <span id="page1217" class="pageNum" data-no="1217" data-before-text="1217"></span>imbabazi. Urwamo rwabo rumeze nk’ikiyaga gisebagirika, kandi bazogendera ku mafarasi; batonze nk’umuntu umwe kugira ngo bakurwanye, ewe mukobwa wa Babiloni!</p>
<p id="p510" data-pid="510" class="p510 sb"><span id="chapter50_verse43"></span><strong><sup>43 </sup></strong>“Umwami wa Babiloni yumvise inkuru iberekeye, amaboko yiwe aca araregera<span id="footnotesource30"></span><a epub:type="noteref" href="#footnote30">*</a>. Hari amarushwa! Yafashwe n’ububabare bukaze, nka kurya kw’umugore ariko aribaruka.</p>
<p id="p511" data-pid="511" class="p511 sb"><span id="chapter50_verse44"></span><strong><sup>44 </sup></strong>“Ehe, umuntu azoduga nk’intambwe ivuye mu bisaka vy’inzitane vyishima vyo ku nkengera ya Yorodani, aje ahantu ho kuba haramba, mugabo mu kanya gatoyi nzotuma bahahunga. Kandi uwatowe ni we nzoshiraho ngo ahaganze. Kuko, ni nde ameze nkanje, kandi ni nde azompigisha? Vyongeye, ni nde none mwungere yompagarara imbere? <span id="chapter50_verse45"></span><strong><sup>45 </sup></strong>Ku bw’ivyo, nimwumve ingingo ya Yehova, iyo yafatiye Babiloni, n’ivyiyumviro vyiwe yiyumviriye vyo kugirira nabi igihugu c’Abakaludaya. Ni ukuri, imyagazi yo mu mukuku izoburutwa. Ni ukuri, ahantu hayo ho kuba azohagira umusaka kubera bo. <span id="chapter50_verse46"></span><strong><sup>46 </sup></strong>Nihumvikana urwamo igihe Babiloni izoba ifashwe, isi izoca itigita, kandi amaborogo azokwumvikana mu mahanga.”</p>
<div class="groupFootnote"><aside epub:type="footnote"><div epub:type="footnote" id="footnote30"><p id="p584" data-pid="584"><a href="1001060425-split50.xhtml#footnotesource30">^ <span class="footnoteref">Yer. 50:43</span></a> Ijambo ku rindi ni “arakoroka.”</p></div></aside>
</div>
</body>
</html>
