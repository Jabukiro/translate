<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yeremiya 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yeremiya</a>  <a href="biblechapternav24.xhtml">9</a> : <a href="bibleversenav24_9.xhtml">1 - 26</a></p>
<p id="p96" data-pid="96" class="p96 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Ese iyo umutwe wanje uba wari amazi, n’amaso yanje akaba yari isôko ry’amosozi! Norize rero umurango n’ijoro ndirira abagandaguwe b’umukobwa w’abantu banje.</p>
<p id="p97" data-pid="97" class="p97 sb"><span id="chapter9_verse2"></span><strong><sup>2 </sup></strong>Ese iyo mba mfise mu gahinga ahantu h’uburaro h’ingenzi! <span id="page1149" class="pageNum" data-no="1149" data-before-text="1149"></span>Nohevye rero abantu banje nkaja kure yabo, kuko bose ari abarenga ibigo, ikoraniro ry’agakūra ry’ibihemu; <span id="chapter9_verse3"></span><strong><sup>3 </sup></strong>bafora ururimi rwabo bwa muheto wabo mu kinyoma; mugabo ntibabaye abanyenkomezi mu vy’ubwizigirwa mu gihugu.</p>
<p id="p98" data-pid="98" class="p98 sb">“Kuko bagiye bava mu bubi baja mu bundi, kandi baranyirengagije,” ni ko Yehova avuze.</p>
<p id="p99" data-pid="99" class="p99 sb"><span id="chapter9_verse4"></span><strong><sup>4 </sup></strong>“Nimwirinde umwe wese mugenziwe, ntihagire mwene wanyu n’umwe mwizigira. Kuko umuntu wese arondera koko gukombora mwene wabo, kandi umugenzi wese arondera kugendagenda ari umubesheranyi, <span id="chapter9_verse5"></span><strong><sup>5 </sup></strong>kandi umwe wese aguma akina mugenziwe; nta kuri bavuga. Bigishije ururimi rwabo kuvuga ikinyoma. Bariruhije gusa mu gukora inabi.</p>
<p id="p100" data-pid="100" class="p100 sb"><span id="chapter9_verse6"></span><strong><sup>6 </sup></strong>“Wicara hagati mu buhendanyi. Biciye ku buhendanyi jewe baranse kumenya,” ni ko Yehova avuze.</p>
<p id="p101" data-pid="101" class="p101 sb"><span id="chapter9_verse7"></span><strong><sup>7 </sup></strong>Ibi rero ni vyo Yehova nyen’ingabo avuze: “Ehe ngira ndabayaze, kandi mbwirizwa kubasuzuma, kuko, mbega hari ukundi nogira kubera umukobwa w’abantu banje? <span id="chapter9_verse8"></span><strong><sup>8 </sup></strong>Ururimi rwabo ni umwampi wica. Rwavuze ivy’ubuhendanyi. Umuntu aguma avugana na mugenziwe ivy’amahoro akoresheje akanwa kiwe; mugabo imbere muri we aba amubundiye.”</p>
<p id="p102" data-pid="102" class="p102 sb"><span id="chapter9_verse9"></span><strong><sup>9 </sup></strong>“None sinkwiye kugira ico ndababaza kubera ivyo bintu?”, ni ko Yehova avuze. “Canke, sinkwiye kwihora ihanga nk’iryo? <span id="chapter9_verse10"></span><strong><sup>10 </sup></strong>Nzoririra nongere ncurire intimba ku misozi, kandi nzoririmbira akaririmbo k’intimba ku matongo y’uburagiriro yo mu gahinga; kuko bizoba vyaturiwe ku buryo ata wubicamwo kandi abantu ntibazokwumva koko urwamo rw’ibitungwa. Ibiremwa biguruka vyo mu kirere n’ibikoko bizoba vyahunze; bizoba vyagiye. <span id="chapter9_verse11"></span><strong><sup>11 </sup></strong>Yeruzalemu nzoyihindura ibirundo vy’amabuye, aho imbwebwe zitaha; ibisagara vya Yuda na vyo nzobihindura igiharabuga, aho ata muntu aba.</p>
<p id="p103" data-pid="103" class="p103 sb"><span id="chapter9_verse12"></span><strong><sup>12 </sup></strong>“Ni nde muntu w’inkerebutsi, ngo ategere ivyo, egome, uwo akanwa ka Yehova kabibwiye, ngo abimenyekanishe? Kubera iki igihugu coyogera koko, kigaturirwa koko nk’agahinga, ata wugicamwo?”</p>
<p id="p104" data-pid="104" class="p104 sb"><span id="chapter9_verse13"></span><strong><sup>13 </sup></strong>Nuko Yehova avuga ati: “Kubera ko bahevye itegeko ryanje natanze ngo ribe imbere yabo, kandi kubera ko batagamburutse ijwi ryanje, ntibagendere mw’itegeko ryanje, <span id="chapter9_verse14"></span><strong><sup>14 </sup></strong>mugabo bakaguma bakurikira akagagazo k’umutima wabo n’ibishusho vya Bayali, ivyo ba se babigishije; <span id="chapter9_verse15"></span><strong><sup>15 </sup></strong>ibi rero ni vyo Yehova nyen’ingabo, Imana ya Isirayeli, avuze: ‘Ehe, aba bantu ngira ndabarishe ibamba, kandi nzobanywesha amazi arimwo ubumara; <span id="chapter9_verse16"></span><strong><sup>16 </sup></strong>nzobasanzariza mu mahanga bo ubwabo canke ba se batamenye, kandi nzorungika inkota inyuma yabo gushika ndabatikije.’</p>
<p id="p105" data-pid="105" class="p105 sb"><span id="chapter9_verse17"></span><strong><sup>17 </sup></strong>“Ibi ni vyo Yehova nyen’ingabo avuze: ‘Nimukorane ugutegera, kandi muhamagare abagore baririmba uturirimbo tw’intimba, kugira ngo baze; nimutumeko abagore b’abahanga, kugira ngo baze, <span id="chapter9_verse18"></span><strong><sup>18 </sup></strong>kugira ngo banyarutse <span id="page1150" class="pageNum" data-no="1150" data-before-text="1150"></span>kuducurira intimba. Kandi amaso yacu acuncubukemwo amosozi, n’amaso yacu aca ibibatsi atembe amazi. <span id="chapter9_verse19"></span><strong><sup>19 </sup></strong>Kuko ijwi ry’ugucura intimba ari ryo ryumvikaniye i Siyoni, riti: “Ewe kuntu tunyazwe! Ewe kuntu tumaramaye! Kuko twavuye mu gihugu; kuko bataye uburaro bwacu.” <span id="chapter9_verse20"></span><strong><sup>20 </sup></strong>Mugabo nimwumve, mwa bagore mwe, ijambo rya Yehova, kandi ugutwi kwanyu kwakire ijambo ry’akanwa kiwe. Maze mwigishe abakobwa banyu gucura intimba, kandi umugore wese yigishe mugenziwe akaririmbo k’intimba. <span id="chapter9_verse21"></span><strong><sup>21 </sup></strong>Kuko urupfu ruduze rugaca mu madirisha yacu; rwinjiye mu minara yacu yo kubamwo, kugira ngo rurandure umwana mw’ibarabara, rurandure n’umusore mu bibanza vya bose.’</p>
<p id="p106" data-pid="106" class="p106 sb"><span id="chapter9_verse22"></span><strong><sup>22 </sup></strong>“Vuga uti: ‘Ibi ni vyo Yehova avuze: “Imivyimba y’abantu izogwa koko nk’intabire mu murima, nk’imikama y’ibinyantete ihejeje gutemwa inyuma y’umushwabuzi, ata n’umwe avyegeranya.”’”</p>
<p id="p107" data-pid="107" class="p107 sb"><span id="chapter9_verse23"></span><strong><sup>23 </sup></strong>Ibi ni vyo Yehova avuze: “Inkerebutsi ntiyiyemere kubera ubukerebutsi bwayo, n’umunyenkomezi ntiyiyemere kubera inkomezi ziwe. Umutunzi ntiyiyemere kubera ubutunzi bwiwe.”</p>
<p id="p108" data-pid="108" class="p108 sb"><span id="chapter9_verse24"></span><strong><sup>24 </sup></strong>“Mugabo uwiyemera yiyemere kubera iki kintu: ko afise ugutahura kwimbitse, ko anzi, yuko jewe ndi Yehova, Umwe agira ubuntu bwuzuye urukundo, ubutungane n’ubugororotsi mw’isi; kuko ivyo ari vyo koko bimpimbara,” ni ko Yehova avuze.</p>
<p id="p109" data-pid="109" class="p109 sb"><span id="chapter9_verse25"></span><strong><sup>25 </sup></strong>“Ehe imisi iraje,” ni ko Yehova avuze, “kandi nzogira ico mbaza abantu bose bagenyerewe mugabo bakaguma batagenyerewe, <span id="chapter9_verse26"></span><strong><sup>26 </sup></strong>egome, ngire ico mbaza Misiri, na Yuda, na Edomu, na bene Amoni, na Mowabu, n’abantu bose bamoye imishatsi mu misaya baba mu gahinga; kuko amahanga yose atagenyerewe kandi n’inzu yose ya Isirayeli ntibe igenyerewe mu mutima.”</p>
</body>
</html>
