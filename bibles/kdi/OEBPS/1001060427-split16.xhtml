<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">16</a> : <a href="bibleversenav26_16.xhtml">1 - 63</a></p>
<p id="p108" data-pid="108" class="p108 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Ijambo rya Yehova ryongera kunzako, riti: <span id="chapter16_verse2"></span><strong><sup>2 </sup></strong>“Mwana w’umuntu, menyesha Yeruzalemu ibintu vyayo biteye ishishi. <span id="chapter16_verse3"></span><strong><sup>3 </sup></strong>Uze uvuge uti: ‘Ibi ni vyo Umukama Segaba Yehova abwiye Yeruzalemu: “Amamuko yawe n’amavuka yawe ni mu gihugu c’Umunyakanani. So yari Umwamori, nyoko na we Umuhetikazi. <span id="chapter16_verse4"></span><strong><sup>4 </sup></strong>Ku bijanye n’ivuka ryawe, ku musi wavukiyeko, uruzogi rwawe ntirwaciwe, kandi ntiwogejwe mu mazi ngo uhumanurwe; ntiwasizwe umunyu namba, eka ntiwatekewe mu vyahi. <span id="chapter16_verse5"></span><strong><sup>5 </sup></strong>Nta jisho ryakwumviye akagongwe ngo ugirirwe kimwe muri ivyo bintu bitumwe n’uko ugiriwe impuhwe, ahubwo waterewe ku gahinga kuko bakuzinutswe ku musi wavuka.</p>
<p id="p109" data-pid="109" class="p109 sb"><span id="chapter16_verse6"></span><strong><sup>6 </sup></strong>“‘“Naciye rero iruhande yawe, nkubona ukumbagara mu maraso yawe, maze nkubwira uri mu maraso yawe nti: ‘Niwibereho!’, egome, nkubwira uri mu maraso yawe nti: ‘Niwibereho!’ <span id="chapter16_verse7"></span><strong><sup>7 </sup></strong>Nakugize isinzi rinini cane nk’urumerera rwo mu gahinga ku buryo ugenda urakura, ugacika uwukomeye, ukaza wambaye udusharizo twiza kuruta utundi twose. Amabere yawe abiri yarakuze arakomera, umushatsi wawe urakura uratagarara, mu gihe wari wahoze uri amenya, uri gusa.”’</p>
<p id="p110" data-pid="110" class="p110 sb"><span id="chapter16_verse8"></span><strong><sup>8 </sup></strong>“‘Nuko nca iruhande yawe, ndakubona, kandi ehe igihe warimwo cari igihe c’uguserura urukundo. Ni kwo guca ngusanzako impuzu<span id="footnotesource15"></span><a epub:type="noteref" href="#footnote15">*</a> yanje, mpfuka ubusa bwawe, nkurahira indahiro, ninjira mw’isezerano nawe,’ ni ko Umukama Segaba Yehova avuze, ‘gutyo uba uwanje. <span id="chapter16_verse9"></span><strong><sup>9 </sup></strong>Vyongeye, narakwogeje n’amazi, nkwuhagira amaraso yawe, hanyuma ngusiga amavuta. <span id="chapter16_verse10"></span><strong><sup>10 </sup></strong>Ndaheza nkwambika impuzu ideshe, <span id="page1256" class="pageNum" data-no="1256" data-before-text="1256"></span>nkwambika n’inkweto zo mu rushato rw’icogaruzi<span id="footnotesource16"></span><a epub:type="noteref" href="#footnote16">*</a>, nkuzingirako ilino nziza, ngupfukisha impuzu zizimvye. <span id="chapter16_verse11"></span><strong><sup>11 </sup></strong>Maze ngushariza n’udusharizo, nkwambika ibikomo ku maboko, n’urunigi mw’izosi. <span id="chapter16_verse12"></span><strong><sup>12 </sup></strong>Vyongeye, nshira ku zuru ryawe impeta yo ku zuru, n’amahereni ku matwi yawe, n’urugori rwiza ku mutwe wawe. <span id="chapter16_verse13"></span><strong><sup>13 </sup></strong>Ubandanya kwishariza n’inzahabu be n’ifeza, kandi ivyambarwa vyawe vyari ilino nziza n’impuzu zizimvye be n’impuzu ideshe. Ifu inoze n’ubuki be n’amavuta ni vyo warya, urahava uba mwiza, emwe, mwiza cane, amaherezo uba uwubereye ikibanza c’ubwami.’”</p>
<p id="p111" data-pid="111" class="p111 sb"><span id="chapter16_verse14"></span><strong><sup>14 </sup></strong>“‘Maze izina ryawe ritangura kwamamara mu mahanga kubera ubwiza bwawe, kuko ata kanenge ryagira kubera ubwiza bwanje bwakaka nagushizeko,’ ni ko Umukama Segaba Yehova avuze.”</p>
<p id="p112" data-pid="112" class="p112 sb"><span id="chapter16_verse15"></span><strong><sup>15 </sup></strong>“‘Mugabo waciye utangura kwizigira ubwiza bwawe, ucika umumaraya kubera izina ryawe, utangura no gusuka ubumaraya bwawe ku wuhita wese, biba rwiwe. <span id="chapter16_verse16"></span><strong><sup>16 </sup></strong>Nuko ufata zimwe mu mpuzu zawe, witunganiriza ibibanza bikirurutse vy’amabara y’indobeke, uza uragirira ubumaraya kuri vyo—ibintu nk’ivyo ntibibaho, kandi nta vyari bikwiye kuba. <span id="chapter16_verse17"></span><strong><sup>17 </sup></strong>Warafata ibintu vyawe vyiza bivuye mu nzahabu yanje no mw’ifeza yanje nari naguhaye, ukihingurira ibishusho vy’umugabo, ukagirana na vyo ubumaraya. <span id="chapter16_verse18"></span><strong><sup>18 </sup></strong>Warafata impuzu zawe zideshe ukabipfuka, amavuta yanje n’imibavu yanje na vyo ukabitereka vy’ukuri imbere yavyo. <span id="chapter16_verse19"></span><strong><sup>19 </sup></strong>Umukate wanje nari naguhaye—ifu inoze n’amavuta n’ubuki nari naguhaye ngo urye—emwe, na vyo nyene wabiteretse imbere yavyo ngo bibe akamoto karuhura, kandi ivyo vyarabandanije kuba,’ ni ko Umukama Segaba Yehova avuze.”</p>
<p id="p113" data-pid="113" class="p113 sb"><span id="chapter16_verse20"></span><strong><sup>20 </sup></strong>“‘Kandi warafata abahungu bawe n’abakobwa bawe wari waramvyariye, ukabatanga bwa kimazi kuri vyo ngo barotswe—mbega ntiwogeza aho ubumaraya bwawe? <span id="chapter16_verse21"></span><strong><sup>21 </sup></strong>Warakerera abana banje, ukabatanga kuri vyo ubacishije mu muriro. <span id="chapter16_verse22"></span><strong><sup>22 </sup></strong>Kandi mu bintu vyawe vyose biteye ishishi be n’ubumaraya bwawe, ntiwibutse imisi y’ubuto bwawe ca gihe wari amenya, uri gusa; wakumbagara mu maraso yawe. <span id="chapter16_verse23"></span><strong><sup>23 </sup></strong>Nuko, inyuma y’ububi bwawe bwose (“uragowe, uragowe,” ni ko Umukama Segaba Yehova avuze) <span id="chapter16_verse24"></span><strong><sup>24 </sup></strong>wiyubakira ikidunduri, witunganiriza ahantu hakirurutse mu kibanza cose ca bose. <span id="chapter16_verse25"></span><strong><sup>25 </sup></strong>Ku mutwe wose w’inzira, warubatse ahantu hawe hakirurutse, maze ubwiza bwawe utangura kubugira ikintu giteye ishishi, utabururira amaguru yawe uwuhita wese, wongera ugwiza ubumaraya bwawe. <span id="chapter16_verse26"></span><strong><sup>26 </sup></strong>Uraheza ugirana ubumaraya na bene Misiri, ababanyi bawe b’umubiri munini, ubandanya kugwiza ubumaraya bwawe kugira ngo untere umwikomo. <span id="chapter16_verse27"></span><strong><sup>27 </sup></strong>Ehe rero! Ngira nkuramvurireko ukuboko kwanje, ngabanye <span id="page1257" class="pageNum" data-no="1257" data-before-text="1257"></span>ingaburo yawe, nkugabure ku cipfuzo c’abagore bakwanka, abakobwa b’Abafilisitiya, abagore bateterejwe n’inzira yawe y’ubushirasoni<span id="footnotesource17"></span><a epub:type="noteref" href="#footnote17">*</a>.</p>
<p id="p114" data-pid="114" class="p114 sb"><span id="chapter16_verse28"></span><strong><sup>28 </sup></strong>“‘Waciye ugirana ubumaraya na bene Ashuri kubera utashira ipfa, uguma ugirana ubumaraya na bo, ariko na ho nyene ntiwashira ipfa. <span id="chapter16_verse29"></span><strong><sup>29 </sup></strong>Nuko uguma ugwiza ubumaraya bwawe ku gihugu ca Kanani, ku Bakaludaya; no muri ivyo nyene ntiwashize ipfa. <span id="chapter16_verse30"></span><strong><sup>30 </sup></strong>Ewe kuntu ndakwuzuriye ubushangashirwe,’ ni ko Umukama Segaba Yehova avuze, ‘kuko wakoze ivyo vyose, igikorwa c’umugore, umumaraya yiganza! <span id="chapter16_verse31"></span><strong><sup>31 </sup></strong>Igihe wubaka ca kidunduri cawe ku mutwe w’inzira yose, ugatunganya ahantu hawe hakirurutse mu kibanza cose ca bose, na ho nyene wabaye uwutandukanye n’umumaraya mu kugaya ingero. <span id="chapter16_verse32"></span><strong><sup>32 </sup></strong>Umugore arenga ibigo atora ab’ahandi aho gutora umugabo wiwe. <span id="chapter16_verse33"></span><strong><sup>33 </sup></strong>Ku bisanzwe, abamaraya bose barabaha impano, mugabo wewe, ni wewe wahaye impano zawe abagukunda urukundo rukaze bose, kandi mu bikorwa vy’ubumaraya bwawe ubaha igiturire kugira ngo baze iwawe bavuye irya n’ino. <span id="chapter16_verse34"></span><strong><sup>34 </sup></strong>Kuri wewe, ibiba mu bumaraya bwawe ni ibihushanye n’ivy’abandi bagore, kandi nta wakoze ubumaraya nk’ukwo kwawe, mbere no mu kuntu utanga ingero kandi ata ngero wewe uba wahawe; ukwo ni ko biba mu buryo buhushanye n’ivy’abandi.’</p>
<p id="p115" data-pid="115" class="p115 sb"><span id="chapter16_verse35"></span><strong><sup>35 </sup></strong>“Ku bw’ivyo ga wa mumaraya, niwumve ijambo rya Yehova. <span id="chapter16_verse36"></span><strong><sup>36 </sup></strong>Ibi ni vyo Umukama Segaba Yehova avuze: ‘Kubera ko inambu ikaze yawe yasutswe, n’ibihimba vyawe vy’ibanga bigapfukurirwa mu bumaraya bwawe ku bagukunda urukundo rukaze no ku bigirwamana vyawe vyose vy’umwanda biteye ishishi, hamwe mbere n’amaraso y’abana bawe wabihaye, <span id="chapter16_verse37"></span><strong><sup>37 </sup></strong>ngira rero nkoranirize hamwe abagukunda urukundo rukaze bose wahimbara, be n’abo wakunda bose, hamwe n’abo wanka bose, ndabakoranirize hamwe bakwereke bavuye irya n’ino, ndabapfukurire ibihimba vyawe vy’ibanga, babone koko ibihimba vyawe vyose vy’ibanga.</p>
<p id="p116" data-pid="116" class="p116 sb"><span id="chapter16_verse38"></span><strong><sup>38 </sup></strong>“‘Kandi nzogucira urubanza ruhwanye n’imanza zicirwa abagore barenga ibigo be n’abagore basesa amaraso, nguhe amaraso y’ubushangashirwe n’ishari. <span id="chapter16_verse39"></span><strong><sup>39 </sup></strong>Kandi nzogutanga mu kuboko kwabo, na bo ntibazobura gusambura ikidunduri cawe, kandi ahantu hawe hakirurutse ntihazobura gusiturirwa hasi; emwe, bazogukoba impuzu zawe, batware ibintu vyawe vyiza, bagusige amenya, uri gusa. <span id="chapter16_verse40"></span><strong><sup>40 </sup></strong>Bazokudugira ari ishengero, bagutere amabuye, bagukereze inkota zabo. <span id="chapter16_verse41"></span><strong><sup>41 </sup></strong>Kandi bazoturira amazu yawe n’umuriro, bashitse imanza muri wewe mu maso y’abagore benshi; kandi nzotuma udasubira kuba umumaraya, eka mbere nta ngero uzosubira gutanga. <span id="chapter16_verse42"></span><strong><sup>42 </sup></strong>Nzotururiza ubushangashirwe bwanje muri wewe, kandi ishari ryanje rizokuvako ata kabuza; nzoguma ntekereje, kandi sinzokwongera kwumva ntewe umwikomo.’</p>
<p id="p117" data-pid="117" class="p117 sb"><span id="page1258" class="pageNum" data-no="1258" data-before-text="1258"></span><span id="chapter16_verse43"></span><strong><sup>43 </sup></strong>“‘Ko utibutse imisi y’ubuto bwawe, ukantera kubura amahoro kubera ivyo bintu vyose, ehe nanje rero nzoshira inzira yawe ku mutwe wawe,’ ni ko Umukama Segaba Yehova avuze, ‘kandi ntuzogenda ushishikaye kugira ubushirasoni na bumwe hambavu y’ibintu vyawe vyose biteye ishishi.</p>
<p id="p118" data-pid="118" class="p118 sb"><span id="chapter16_verse44"></span><strong><sup>44 </sup></strong>“‘Raba! Uwugucako umugani wese azoca uyu mugani ngo: “Umukobwa ni nyina ku gasaka!” <span id="chapter16_verse45"></span><strong><sup>45 </sup></strong>Uri umukobwa wa nyoko wawe, uwazinutswe umugabo wiwe n’abana biwe. Uri mwene wabo n’abakobwa muvukana bazinutswe abagabo babo n’abana babo. Nyoko wanyu yari Umuhetikazi, so na we Umwamori.’”</p>
<p id="p119" data-pid="119" class="p119 sb"><span id="chapter16_verse46"></span><strong><sup>46 </sup></strong>“‘Mukurwawe ni Samariya be n’ibisagara bihakukira, uwuba ibubamfu bwawe; murumunawe na we, uwuba iburyo bwawe, ni Sodomu be n’ibisagara bihakukira. <span id="chapter16_verse47"></span><strong><sup>47 </sup></strong>Kandi inzira zabo si zo wagendeyemwo, eka ntiwisunze ibintu vyabo biteye ishishi. Mu kanya gato cane, mu nzira zawe zose watanguye mbere gukora ibigukwegera guhona kuruta uko bo bakoze. <span id="chapter16_verse48"></span><strong><sup>48 </sup></strong>Ndahiye ukubaho kwanje,’ ni ko Umukama Segaba Yehova avuze, ‘Sodomu mwene wanyu, we hamwe n’ibisagara bihakukira, ntiyakoze nk’ivyo wakoze, wewe n’ibisagara bigukukira. <span id="chapter16_verse49"></span><strong><sup>49 </sup></strong>Raba! Ikosa rya Sodomu mwene wanyu ryari iri: Ubwishime, ukugira umukate uhagije be n’ukutagira ico yinona kubera ukuguma atekanye, ni vyo vyamuranga, we hamwe n’ibisagara bimukukira, kandi ntiyakomeza ukuboko kw’umurushwa be n’ukw’umworo. <span id="chapter16_verse50"></span><strong><sup>50 </sup></strong>Babandanije kwibona, bashishikara gukora ikintu giteye ishishi imbere yanje; amaherezo narabavanyeho, uko nabona ko bibereye.</p>
<p id="p120" data-pid="120" class="p120 sb"><span id="chapter16_verse51"></span><strong><sup>51 </sup></strong>“‘Nayo Samariya, ntiyacumuye ngo ishikane no ku ca kabiri c’ibicumuro vyawe, mugabo wewe wagumye ubarusha kugwiza ibintu vyawe biteye ishishi, ku buryo watumye benewanyu baboneka ko bagororotse kubera ibintu vyawe vyose biteye ishishi washishikaye gukora. <span id="chapter16_verse52"></span><strong><sup>52 </sup></strong>Nawe rero, uzokwikorera agateterwe kawe niwaburanira bene wanyu. Kubera ibicumuro vyawe wakoreyemwo ibiteye ishishi kuruta ivyo bakoze, barakurusha kuba abagororotsi. Nawe rero, numaramare, wikorere agateterwe kawe, kuko utuma bene wanyu baboneka ko bagororotse.’</p>
<p id="p121" data-pid="121" class="p121 sb"><span id="chapter16_verse53"></span><strong><sup>53 </sup></strong>“‘Nzokoranya abagizwe imbohe babo, abagizwe imbohe ba Sodomu be n’ab’ibisagara bihakukira, be n’abagizwe imbohe ba Samariya be n’ab’ibisagara bihakukira; nzokoranya kandi abagizwe imbohe bawe hagati muri bo, <span id="chapter16_verse54"></span><strong><sup>54 </sup></strong>kugira ngo wikorere agateterwe kawe; kandi uzokwumva uteterewe kubera ivyo wakoze vyose, kuko wabahojeje. <span id="chapter16_verse55"></span><strong><sup>55 </sup></strong>Kandi bene wanyu, Sodomu be n’ibisagara bihakukira, bazosubira uko bahora, na Samariya be n’ibisagara bihakukira basubire uko bahora; na wewe ubwawe be n’ibisagara bigukukira muzosubira uko mwahora. <span id="chapter16_verse56"></span><strong><sup>56 </sup></strong>Kandi Sodomu mwene wanyu ntiyabaye ikintu umuntu yokwirirwa arumva mu kanwa kawe ku musi w’ubwishime bwawe, <span id="chapter16_verse57"></span><strong><sup>57 </sup></strong>imbere y’uko ububi bwawe bushirwa <span id="page1259" class="pageNum" data-no="1259" data-before-text="1259"></span>ahabona, nka ca gihe c’iceyi c’abakobwa ba Siriya n’ic’abari bamukikuje bose, ari bo bakobwa b’Abafilisitiya, bamwe bagufatana akagaye impande zose. <span id="chapter16_verse58"></span><strong><sup>58 </sup></strong>Ubushirasoni bwawe be n’ibintu biteye ishishi vyawe, uzovyikorera wewe ubwawe,’ ni ko Yehova avuze.”</p>
<p id="p122" data-pid="122" class="p122 sb"><span id="chapter16_verse59"></span><strong><sup>59 </sup></strong>“Kuko ibi ari vyo Umukama Segaba Yehova avuze: ‘Nanje rero nzokugirira nk’uko wagize, kuko wasuzuguye indahiro mu kurenga kw’isezerano ryanje. <span id="chapter16_verse60"></span><strong><sup>60 </sup></strong>Kandi jewe sinzobura kwibuka isezerano ryanje nagiranye nawe mu misi y’ubuto bwawe, ngushingire isezerano ryamaho igihe kitagira urugero. <span id="chapter16_verse61"></span><strong><sup>61 </sup></strong>Nawe uzokwibuka koko inzira zawe wumve uteterewe niwākira bene wanyu, abakuruta hamwe n’abo uruta; kandi sinzobura kubaguha ngo bakubere abakobwa, ariko bitavuye kw’isezerano ryawe.’</p>
<p id="p123" data-pid="123" class="p123 sb"><span id="chapter16_verse62"></span><strong><sup>62 </sup></strong>“‘Kandi jewe nzoshinga isezerano ryanje hamwe nawe; kandi uzobwirizwa kumenya yuko jewe ndi Yehova, <span id="chapter16_verse63"></span><strong><sup>63 </sup></strong>kugira ngo wibuke, umaramare vy’ukuri, ntiwongere kugira imvo n’imwe yo guteranura akanwa kubera uguteterwa kwawe, ninagutangira impongano<span id="footnotesource18"></span><a epub:type="noteref" href="#footnote18">*</a> ku vyo wakoze vyose,’ ni ko Umukama Segaba Yehova avuze.”</p>
<div class="groupFootnote"><aside epub:type="footnote"><div epub:type="footnote" id="footnote15"><p id="p479" data-pid="479"><a href="1001060427-split16.xhtml#footnotesource15">^ <span class="footnoteref">Ezk. 16:8</span></a> Ijambo ku rindi ni “igice co hepfo c’impuzu.”</p></div></aside>
<aside epub:type="footnote"><div epub:type="footnote" id="footnote16"><p id="p480" data-pid="480"><a href="1001060427-split16.xhtml#footnotesource16">^ <span class="footnoteref">Ezk. 16:10</span></a> Ni icogaruzi citwa ifoke (<em>phoque</em>).</p></div></aside>
<aside epub:type="footnote"><div epub:type="footnote" id="footnote17"><p id="p481" data-pid="481"><a href="1001060427-split16.xhtml#footnotesource17">^ <span class="footnoteref">Ezk. 16:27</span></a> Raba <a href="1001060600.xhtml#pos11413">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote18"><p id="p482" data-pid="482"><a href="1001060427-split16.xhtml#footnotesource18">^ <span class="footnoteref">Ezk. 16:63</span></a> Raba <a href="1001060600.xhtml#pos5795">Inyongera ya 21</a>.</p></div></aside>
</div>
</body>
</html>
