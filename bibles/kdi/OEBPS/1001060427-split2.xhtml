<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">2</a> : <a href="bibleversenav26_2.xhtml">1 - 10</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Araheza ambwira ati: “Mwana w’umuntu, haguruka uhagarare ku birenge vyawe kugira ngo mvugane nawe.” <span id="chapter2_verse2"></span><strong><sup>2 </sup></strong>Akimara kumvugisha, impwemu itangura kunzamwo, amaherezo impagarika ku birenge vyanje kugira ngo numve Uwo yariko avugana nanje.</p>
<p id="p10" data-pid="10" class="p10 sb"><span id="chapter2_verse3"></span><strong><sup>3 </sup></strong>Hanyuma ambwira ati: “Mwana w’umuntu, ndagutumye kuri bene Isirayeli, ku mahanga y’amagarariji yangararije. Bo ubwabo be na ba sekuruza babo barangabitanijeko gushika n’uyu musi nyene. <span id="chapter2_verse4"></span><strong><sup>4 </sup></strong>Abo bana b’amaso atisonera kandi b’umutima ukomantaye, ni bo ngutumyeko, <span id="page1238" class="pageNum" data-no="1238" data-before-text="1238"></span>kandi uze ubabwire uti: ‘Ibi ni vyo Umukama Segaba Yehova avuze.’ <span id="chapter2_verse5"></span><strong><sup>5 </sup></strong>Nayo bobo, bumva canke batumva—nakare ni inzu y’ingarariji—ntibazobura kumenya rero ko umuhanuzi yabaye hagati muri bo.</p>
<p id="p11" data-pid="11" class="p11 sb"><span id="chapter2_verse6"></span><strong><sup>6 </sup></strong>“Kandi wewe ga mwana w’umuntu, ntubatinye; kandi ntutinye amajambo yabo, kuko hariho abantu b’intabarirwa be n’ibintu bikuzibura, kandi hagati mu tumina akaba ari ho uba. Ntutinye amajambo yabo, kandi mu maso habo ntihaguce ivutu, kuko ari inzu y’ingarariji. <span id="chapter2_verse7"></span><strong><sup>7 </sup></strong>Kandi uze ubabwire amajambo yanje, bumva canke batumva, kuko ari abagarariji.</p>
<p id="p12" data-pid="12" class="p12 sb"><span id="chapter2_verse8"></span><strong><sup>8 </sup></strong>“Kandi wewe ga mwana w’umuntu, niwumve ivyo ndiko ndakubwira. Ntube umugarariji nk’iyo nzu y’ingarariji. Asamika akanwa kawe, urye ico ngira nguhe.”</p>
<p id="p13" data-pid="13" class="p13 sb"><span id="chapter2_verse9"></span><strong><sup>9 </sup></strong>Nuko ntangura kubona, maze ngize ntya, mbona ukuboko kuramvuye kuza iyo ndi, kandi ngize ntya, mbona muri kwo hari umuzingo w’igitabu. <span id="chapter2_verse10"></span><strong><sup>10 </sup></strong>Maze awuzingururira imbere yanje, kandi wari wanditseko imbere n’inyuma; kandi muri wo hari handitsemwo uturirimbo tw’intimba, n’iminihagiro, n’amaborogo.</p>
</body>
</html>
