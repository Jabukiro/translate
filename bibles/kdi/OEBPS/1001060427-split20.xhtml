<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">20</a> : <a href="bibleversenav26_20.xhtml">1 - 49</a></p>
<p id="p151" data-pid="151" class="p151 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Nuko mu mwaka ugira indwi, mu kwezi kwa gatanu, ku musi ugira cumi w’ukwo kwezi, abagabo bo mu bahumure ba Isirayeli baza gusiguza Yehova, bicara imbere yanje. <span id="chapter20_verse2"></span><strong><sup>2 </sup></strong>Maze ijambo rya Yehova rinzako, riti: <span id="chapter20_verse3"></span><strong><sup>3 </sup></strong>“Mwana w’umuntu, vugana n’abahumure ba Isirayeli, ubabwire uti: ‘Ibi ni vyo Umukama Segaba Yehova avuze: “Mbega muzanywe no kunsiguza? ‘Ndahiye ukubaho kwanje, sinzosiguzwa namwe,’ ni ko Umukama Segaba Yehova avuze.”’</p>
<p id="p152" data-pid="152" class="p152 sb"><span id="chapter20_verse4"></span><strong><sup>4 </sup></strong>“Mbega urabacira urubanza? Urabacira urubanza ga mwana w’umuntu? Bamenyeshe ibintu biteye ishishi vya ba sekuruza babo. <span id="chapter20_verse5"></span><strong><sup>5 </sup></strong>Ubabwire uti: ‘Ibi ni vyo Umukama Segaba Yehova avuze: “Umusi natora Isirayeli, naradugije ukuboko ndarahira uruvyaro rw’inzu ya Yakobo, nimenyekanisha kuri bo mu gihugu ca Misiri. Egome, naradugije ukuboko ndabarahira nti: ‘Ndi Yehova Imana yanyu.’ <span id="chapter20_verse6"></span><strong><sup>6 </sup></strong>Uwo musi naradugije ukuboko ndabarahira ko nzobakura mu gihugu ca Misiri nkabajana mu gihugu nari natase ku bwabo, igihugu gitemba amata n’ubuki. Cari ikirezi mu bihugu vyose. <span id="chapter20_verse7"></span><strong><sup>7 </sup></strong>Maze ndababwira nti: ‘Nimushiburire kure, umwe wese muri mwebwe, ibintu bisesemye vy’amaso yiwe, kandi ntimwihumanishe ibigirwamana vy’umwanda vya Misiri. Ndi Yehova Imana yanyu.’</p>
<p id="p153" data-pid="153" class="p153 sb"><span id="chapter20_verse8"></span><strong><sup>8 </sup></strong>“‘“Nuko batangura kungarariza, ntibemera kunyumviriza. Ntibashiburira kure, umwumwe wese muri bo, ibintu bisesemye vy’amaso yabo, ntibaheba ibigirwamana vy’umwanda vya Misiri, ku buryo nsezerana kubasukako ubushangashirwe bwanje, kugira ngo ndabarangirizeko ishavu ryanje hagati mu gihugu ca Misiri. <span id="chapter20_verse9"></span><strong><sup>9 </sup></strong>Maze ngira ico nkoze ku bw’izina ryanje kugira ngo ntirihumanywe mu maso y’amahanga barimwo, kuko nari nimenyekanishije kuri bo mu maso yayo mu kubakura mu gihugu ca Misiri. <span id="chapter20_verse10"></span><strong><sup>10 </sup></strong>Nuko ndabakura mu gihugu ca Misiri, ndabazana mu gahinga.</p>
<p id="p154" data-pid="154" class="p154 sb"><span id="chapter20_verse11"></span><strong><sup>11 </sup></strong>“‘“Maze ndabaha ivyagezwe vyanje, ndabamenyesha ingingo zanje z’ubutungane, kugira ngo uwuguma azikurikiza ashobore kandi kuguma abeshwaho na zo. <span id="chapter20_verse12"></span><strong><sup>12 </sup></strong>Nabahaye kandi amasabato yanje, ngo abe ikimenyetso hagati yanje na bo, kugira ngo bamenye yuko jewe ndi Yehova, uwuriko arabeza.</p>
<p id="p155" data-pid="155" class="p155 sb"><span id="chapter20_verse13"></span><strong><sup>13 </sup></strong>“‘“Ariko bobo, inzu ya Isirayeli, barangararije mu gahinga. Ntibagendeye mu vyagezwe vyanje, kandi bataye ingingo zanje z’ubutungane, zino umuntu agumye azikurikiza akaba azoguma kandi abeshwaho na zo. Vyongeye barahumanije cane amasabato yanje, ku buryo nsezerana kubasukako uburake bwanje mu gahinga, kugira ngo ndabatikize. <span id="chapter20_verse14"></span><strong><sup>14 </sup></strong>Mugabo naragize ico nkoze ku bw’izina ryanje kugira ngo ntirihumanywe mu maso y’amahanga, nkaba nari <span id="page1265" class="pageNum" data-no="1265" data-before-text="1265"></span>nabakuyeyo mu maso yayo. <span id="chapter20_verse15"></span><strong><sup>15 </sup></strong>Jewe naradugije rero ukuboko ndabarahira mu gahinga, yuko ntazobazana mu gihugu nari natanze, igihugu gitemba amata n’ubuki (ni ikirezi mu bihugu vyose), <span id="chapter20_verse16"></span><strong><sup>16 </sup></strong>kuko bataye ingingo zanje z’ubutungane; nayo ivyagezwe vyanje, ntibabigendeyemwo, kandi barahumanije amasabato yanje, kuko umutima wabo wagenda ukurikira ibigirwamana vyabo vy’umwanda.</p>
<p id="p156" data-pid="156" class="p156 sb"><span id="chapter20_verse17"></span><strong><sup>17 </sup></strong>“‘“Maze ijisho ryanje ritangura kubumvira akagongwe ngo sindabahonye, sinabatikiriza mu gahinga. <span id="chapter20_verse18"></span><strong><sup>18 </sup></strong>Nuko mbwira abana babo mu gahinga, nti: ‘Ntimugendere mu ngingo nyobozi za ba sogokuruza banyu, kandi ntimugumye imanza zabo, kandi ntimwihumanishe ibigirwamana vyabo vy’umwanda. <span id="chapter20_verse19"></span><strong><sup>19 </sup></strong>Ndi Yehova Imana yanyu. Nimugendere mu vyagezwe vyanje, mugumye ingingo zanje z’ubutungane, muzikurikize. <span id="chapter20_verse20"></span><strong><sup>20 </sup></strong>Mweze amasabato yanje, aze abe ikimenyetso hagati yanje namwe, kugira ngo mumenye yuko jewe ndi Yehova Imana yanyu.’</p>
<p id="p157" data-pid="157" class="p157 sb"><span id="chapter20_verse21"></span><strong><sup>21 </sup></strong>“‘“Ariko nya bana baciye batangura kungarariza. Ntibagendeye mu vyagezwe vyanje, kandi ntibagumije ingingo zanje z’ubutungane mu kuzikurikiza, zino umuntu agumye azigendera akaba azoguma kandi abeshwaho na zo. Barahumanije amasabato yanje. Nuko nsezerana kubasukako ubushangashirwe bwanje, kugira ngo ndabarangirizeko ishavu ryanje mu gahinga. <span id="chapter20_verse22"></span><strong><sup>22 </sup></strong>Ndaheza ngarura ukuboko kwanje, ngira ico nkoze ku bw’izina ryanje, kugira ngo ntirihumanywe mu maso y’amahanga, nkaba nari nabakuyeyo mu maso yayo. <span id="chapter20_verse23"></span><strong><sup>23 </sup></strong>Ikigeretseko, jewe naradugije ukuboko ndabarahira mu gahinga, yuko nzobasanzaza mu mahanga, nkabashwiragiza mu bihugu, <span id="chapter20_verse24"></span><strong><sup>24 </sup></strong>kuko batashikije ingingo zanje z’ubutungane, bagata ivyagezwe vyanje, bagahumanya amasabato yanje, kandi amaso yabo akaba yakurikira ibigirwamana vy’umwanda vya ba sekuruza babo. <span id="chapter20_verse25"></span><strong><sup>25 </sup></strong>Nanje rero narabaretse bagira ingingo nyobozi zitameze neza, be n’ingingo z’ubutungane zitari gushobora kuguma zibabeshaho. <span id="chapter20_verse26"></span><strong><sup>26 </sup></strong>Kandi narabareka bagahumanywa n’amaturo yabo igihe bacisha mu muriro umwana wese yugurura igitereko, kugira ngo ntume basigara bifumbereje, kugira ngo bamenye yuko jewe ndi Yehova.”’</p>
<p id="p158" data-pid="158" class="p158 sb"><span id="chapter20_verse27"></span><strong><sup>27 </sup></strong>“Bwira rero inzu ya Isirayeli, ewe mwana w’umuntu, ubabwire uti: ‘Ibi ni vyo Umukama Segaba Yehova avuze: “Muri ivyo kandi, ba sogokuruza banyu barantutse, mu kumpemukira. <span id="chapter20_verse28"></span><strong><sup>28 </sup></strong>Maze ndabazana mu gihugu nari naradugije ukuboko nkarahira ko nzokibaha. Aho baboneye umurambi wose ukirurutse n’igiti cose gisagaraye, baca batangura kuhashikanira ibimazi vyabo no kuhatangira ishikanwa ryabo ritera umwikomo, no kuhashikiririza utumoto twabo turuhura, no kuhasukira amashikanwa yabo y’ikinyobwa. <span id="chapter20_verse29"></span><strong><sup>29 </sup></strong>Nuko ndababwira nti: ‘Mbega ico kibanza gikirurutse muzamwo gisobanura <span id="page1266" class="pageNum" data-no="1266" data-before-text="1266"></span>iki, ngo citwe Ikibanza Gikirurutse gushika n’uyu musi?’”’</p>
<p id="p159" data-pid="159" class="p159 sb"><span id="chapter20_verse30"></span><strong><sup>30 </sup></strong>“Bwira rero inzu ya Isirayeli uti: ‘Ibi ni vyo Umukama Segaba Yehova avuze: “Mbega ntimuriko mwihumanishiriza mu nzira ya ba sogokuruza banyu, mugakurikira ibintu vyabo bisesemye ngo mushurashure na vyo? <span id="chapter20_verse31"></span><strong><sup>31 </sup></strong>Kandi igihe mushikana amaturo yanyu mu gucisha abana banyu mu muriro, mbega ntimuba muriko mwihumanya ku bw’ibigirwamana vy’umwanda vyanyu vyose gushika n’uyu musi? Mbega ico gihe nyene nsiguzwe namwe ga yewe nzu ya Isirayeli?”’</p>
<p id="p160" data-pid="160" class="p160 sb">“‘Ndahiye ukubaho kwanje,’ ni ko Umukama Segaba Yehova avuze, ‘sinzosiguzwa namwe. <span id="chapter20_verse32"></span><strong><sup>32 </sup></strong>Kandi ibiza mu mutima wanyu<span id="footnotesource20"></span><a epub:type="noteref" href="#footnote20">*</a> ntibizoruha bishika, ko muvuga ngo: “Tube nk’amahanga, nk’imiryango yo mu bihugu, mu gukorera ibiti n’amabuye.”’”</p>
<p id="p161" data-pid="161" class="p161 sb"><span id="chapter20_verse33"></span><strong><sup>33 </sup></strong>“‘Ndahiye ukubaho kwanje,’ ni ko Umukama Segaba Yehova avuze, ‘nzobaganza nkoresheje ikiganza gikomeye n’ukuboko kuramvuye be n’ubushangashirwe burundumuwe. <span id="chapter20_verse34"></span><strong><sup>34 </sup></strong>Kandi nzobakura mu bisata vy’abantu, ndabakoranirize hamwe ndabakuye mu bihugu mwasanzarijwemwo, nkoresheje ikiganza gikomeye n’ukuboko kuramvuye be n’ubushangashirwe burundumuwe. <span id="chapter20_verse35"></span><strong><sup>35 </sup></strong>Nzobazana mu gahinga k’ibisata vy’abantu, mburanireyo namwe amaso mu yandi.</p>
<p id="p162" data-pid="162" class="p162 sb"><span id="chapter20_verse36"></span><strong><sup>36 </sup></strong>“‘Nk’uko naburanye na ba sogokuruza banyu mu gahinga k’igihugu ca Misiri, ni ko nzoburana namwe,’ ni ko Umukama Segaba Yehova avuze. <span id="chapter20_verse37"></span><strong><sup>37 </sup></strong>‘Kandi nzobacisha munsi y’inkoni, ndabashire mu mugozi w’isezerano. <span id="chapter20_verse38"></span><strong><sup>38 </sup></strong>Nzokubura muri mwebwe abangarariza n’abangabitanyako, kuko nzobakura mu gihugu babamwo ari ba kavamahanga, mugabo ntibazoza ku butaka bwa Isirayeli; kandi muzobwirizwa kumenya yuko jewe ndi Yehova.’</p>
<p id="p163" data-pid="163" class="p163 sb"><span id="chapter20_verse39"></span><strong><sup>39 </sup></strong>“Namwe ga yewe nzu ya Isirayeli, ibi ni vyo Umukama Segaba Yehova avuze: ‘Nimugende umwe wese muri mwebwe akorere ibigirwamana vyiwe vy’umwanda. Hanyuma nimutanyumviriza, ntimuzokwongera guhumanya izina ryanje ryeranda biciye ku maturo yanyu no ku bigirwamana vyanyu vy’umwanda.’</p>
<p id="p164" data-pid="164" class="p164 sb"><span id="chapter20_verse40"></span><strong><sup>40 </sup></strong>“‘Kuko ku musozi wanje mweranda, ku musozi w’ahakirurutse wa Isirayeli,’ ni ko Umukama Segaba Yehova avuze, ‘ari ho ab’inzu ya Isirayeli yose uko ingana bazonkorera, mu gihugu. Aho ni ho nzohimbarwa na bo, kandi ni ho nzosabira intererano zanyu n’umushuzo w’ivyo mushikana mu bintu vyanyu vyeranda vyose. <span id="chapter20_verse41"></span><strong><sup>41 </sup></strong>Nzohimbarwa namwe kubera akamoto karuhura, ninabakura mu bisata vy’abantu nkabakoraniriza hamwe vy’ukuri ndabakuye mu bihugu mwasanzarijwemwo, kandi nzokwiyereza muri mwebwe mu maso y’amahanga.’</p>
<p id="p165" data-pid="165" class="p165 sb"><span id="chapter20_verse42"></span><strong><sup>42 </sup></strong>“‘Kandi muzobwirizwa kumenya yuko jewe ndi Yehova, ninabazana ku butaka bwa Isirayeli, mu gihugu nadugije ukuboko nkarahira ko nzogiha ba sogokuruza banyu. <span id="chapter20_verse43"></span><strong><sup>43 </sup></strong>Namwe ntimuzobura kuhibukira <span id="page1267" class="pageNum" data-no="1267" data-before-text="1267"></span>inzira zanyu n’ibikorwa vyanyu vyose mwihumanishije, kandi muzokwumva koko mushishwe mu maso hanyu kubera ibintu vyanyu vyose bibi mwakoze. <span id="chapter20_verse44"></span><strong><sup>44 </sup></strong>Kandi muzobwirizwa kumenya yuko jewe ndi Yehova ninagira ico ndabakoreye ku bw’izina ryanje, atari nk’uko inzira zanyu mbi canke ibikorwa vyanyu vyononekaye biri, ewe nzu ya Isirayeli,’ ni ko Umukama Segaba Yehova avuze.”</p>
<p id="p166" data-pid="166" class="p166 sb"><span id="chapter20_verse45"></span><strong><sup>45 </sup></strong>Maze ijambo rya Yehova ryongera kunzako, riti: <span id="chapter20_verse46"></span><strong><sup>46 </sup></strong>“Mwana w’umuntu, erekeza mu maso hawe amaja mu karere ko mu bumanuko, utonyangirize amajambo mu bumanuko, ubwire ubuhanuzi ikibira co mu gahinga ko mu bumanuko. <span id="chapter20_verse47"></span><strong><sup>47 </sup></strong>Kandi ubwire ikibira co mu bumanuko uti: ‘Niwumve ijambo rya Yehova. Ibi ni vyo Umukama Segaba Yehova avuze: “Ehe ngira ndomeke umuriro ukwereke, kandi uzorigata koko muri wewe igiti cose kikiri kibisi n’igiti cose cumye. Urubeya rururumba ntiruzozima, kandi ruzobabura mu maso hose, kuva mu bumanuko gushika mu buraruko. <span id="chapter20_verse48"></span><strong><sup>48 </sup></strong>Kandi ibiri n’umubiri vyose bizobona yuko jewe Yehova nagihaye umuriro, ku buryo utazozima.”’”</p>
<p id="p167" data-pid="167" class="p167 sb"><span id="chapter20_verse49"></span><strong><sup>49 </sup></strong>Nuko mvuga nti: “Yoo, ewe Mukama Segaba Yehova! Bamvugako ngo: ‘Mbega uyo ntatunganya imvugo z’akagani?’”</p>
<div class="groupFootnote"><aside epub:type="footnote"><div epub:type="footnote" id="footnote20"><p id="p484" data-pid="484"><a href="1001060427-split20.xhtml#footnotesource20">^ <span class="footnoteref">Ezk. 20:32</span></a> Ijambo ku rindi ni “mu mpwemu yanyu.”</p></div></aside>
</div>
</body>
</html>
