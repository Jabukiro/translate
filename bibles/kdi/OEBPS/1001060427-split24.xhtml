<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 24</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">24</a> : <a href="bibleversenav26_24.xhtml">1 - 27</a></p>
<p id="p198" data-pid="198" class="p198 sb"><span id="chapter24"></span><span id="chapter24_verse1"></span><span class="w_ch"><strong>24 </strong></span>Ijambo rya Yehova ryongera kunzako mu mwaka ugira icenda, mu kwezi kugira cumi, ku musi ugira cumi w’ukwo kwezi, riti: <span id="chapter24_verse2"></span><strong><sup>2 </sup></strong>“Mwana w’umuntu, niwiyandikire izina ry’uyu musi, uyu musi nyene. Umwami wa Babiloni yitaye kuri Yeruzalemu uyu musi nyene. <span id="chapter24_verse3"></span><strong><sup>3 </sup></strong>Tunganya imvugo y’akagani ku vyerekeye ya nzu y’ingarariji, uvuge ku biberekeye uti:</p>
<p id="p199" data-pid="199" class="p199 sb">“‘Ibi ni vyo Umukama Segaba Yehova avuze: “Shirako ya nkono y’umunwa munini; yishireko, uyisukemwo n’amazi. <span id="chapter24_verse4"></span><strong><sup>4 </sup></strong>Yegeranirizemwo ibipande, igipande ciza cose, itako n’urutugu; yuzuze mbere n’amagufa mezameza. <span id="chapter24_verse5"></span><strong><sup>5 </sup></strong>Nihatorwe intama nziza kuruta izindi, kandi munsi ya nya nkono urundeyo ingegene mu muzingi. Togotesha ibipande vyayo, uteke n’amagufa yayo hagati muri yo.”’”</p>
<p id="p200" data-pid="200" class="p200 sb"><span id="chapter24_verse6"></span><strong><sup>6 </sup></strong>“Ibi rero ni vyo Umukama Segaba Yehova avuze: ‘Kiragowe ca gisagara c’ibikorwa vy’ugusesa amaraso, ya nkono y’umunwa munini, ingese zayo zikaba ziri muri yo, zikaba zitayivuyemwo! Kurayo ibipande biri muri yo, kimwe ku kindi; ntihagire ubupfindo ipfindirwako. <span id="chapter24_verse7"></span><strong><sup>7 </sup></strong>Kuko amaraso yaco ari neza na neza hagati muri co. Cayashize hejuru ku rutare hakayangana kandi hagaragara. Nticayasutse hasi, ngo apfukwe n’umukungugu. <span id="chapter24_verse8"></span><strong><sup>8 </sup></strong>Kugira ngo mvyure ubushangashirwe ku bwo guhōra, nashize amaraso yaco hejuru ku rutare hakayangana kandi hagaragara, ngo ntapfukwe.’</p>
<p id="p201" data-pid="201" class="p201 sb"><span id="chapter24_verse9"></span><strong><sup>9 </sup></strong>“Ibi rero ni vyo Umukama Segaba Yehova avuze: ‘Kiragowe ca gisagara c’ibikorwa vy’ugusesa amaraso! Nanje rero ikirundo c’inkwi ngira ndakigire kinini. <span id="chapter24_verse10"></span><strong><sup>10 </sup></strong>Gwiza ingegene. Cana umuriro. Togotesha inyama zishe zinoge. Suka umufa wose, amagufa na yo ashuhe cane. <span id="chapter24_verse11"></span><strong><sup>11 </sup></strong>Yitereke ku makara yayo igaragara kugira ngo ishuhe; umujumpu wayo utegerezwa kurungura, kandi ubuhumane bwayo butegerezwa kuyagira hagati muri yo. Ingese zayo nizitokombere. <span id="chapter24_verse12"></span><strong><sup>12 </sup></strong>Erega ni ukuruhira ubusa! Yarateye uburuhe, mugabo ingese zayo nyinshi ntiziyivamwo. <span id="page1275" class="pageNum" data-no="1275" data-before-text="1275"></span>Yiterere mu muriro n’ingese zayo!’</p>
<p id="p202" data-pid="202" class="p202 sb"><span id="chapter24_verse13"></span><strong><sup>13 </sup></strong>“‘Mu buhamane bwawe habayemwo ubushirasoni. Ni co gituma nabwirijwe kuguhumanura, mugabo ntiwahumanutse ubuhumane bwawe. Ntuzokwongera kuba uwuhumanutse gushika ntururuje ubushangashirwe bwanje ku bikwerekeye. <span id="chapter24_verse14"></span><strong><sup>14 </sup></strong>Jewe Yehova ndavuze. Ivyo bizoba ata kabuza, kandi nzogira ico nkoze. Sinzobifata minenegwe, eka sinzokwumva akagongwe canke ngo nicuze. Bazogucira koko urubanza nk’uko inzira zawe ziri, nk’uko kandi ivyo ukora biri,’ ni ko Umukama Segaba Yehova avuze.”</p>
<p id="p203" data-pid="203" class="p203 sb"><span id="chapter24_verse15"></span><strong><sup>15 </sup></strong>Ijambo rya Yehova ryongera kunzako, riti: <span id="chapter24_verse16"></span><strong><sup>16 </sup></strong>“Mwana w’umuntu, ehe ngira nkwake ca kintu gihimbaye mu maso yawe biciye ku cago; ntiwikubite ku gikiriza canke ngo urire canke ngo amosozi yawe adengere. <span id="chapter24_verse17"></span><strong><sup>17 </sup></strong>Nunihe udakurako umunwa. Ntugandarire abapfuye. Niwizingireko icambarwa cawe co mu mutwe, wambare inkweto<span id="footnotesource26"></span><a epub:type="noteref" href="#footnote26">*</a> zawe ku birenge. Ntupfuke ubwanwa bwo haruguru, kandi nturye umukate w’abantu.”</p>
<p id="p204" data-pid="204" class="p204 sb"><span id="chapter24_verse18"></span><strong><sup>18 </sup></strong>Maze mu gitondo mbwira abantu, amaherezo ku mugoroba umugore wanje arapfa. Nuko mu gitondo nkora nk’uko nari nategetswe. <span id="chapter24_verse19"></span><strong><sup>19 </sup></strong>Hanyuma abantu baguma bambaza bati: “Mbega ivyo bintu uriko urakora ntutubwira ingene bitwerekeye?” <span id="chapter24_verse20"></span><strong><sup>20 </sup></strong>Nanje ndababwira nti: “Ijambo rya Yehova ryanjeko, riti: <span id="chapter24_verse21"></span><strong><sup>21 </sup></strong>‘Bwira inzu ya Isirayeli uti: “Ibi ni vyo Umukama Segaba Yehova avuze: ‘Ehe ngira mpumanye aheranda hanje, ubwishime bw’inkomezi zanyu, ca kintu gihimbara amaso yanyu kikaba n’ico umutima wanyu ugirira impuhwe; kandi abahungu banyu n’abakobwa banyu mwasize inyuma, bazogwishwa n’inkota. <span id="chapter24_verse22"></span><strong><sup>22 </sup></strong>Namwe muzobwirizwa kugira nk’uko nagize. Ntimuzopfuka ubwanwa bwo haruguru, kandi ntimuzorya umukate w’abantu. <span id="chapter24_verse23"></span><strong><sup>23 </sup></strong>Ibitambara vyanyu vyo mu mutwe bizoba ku mitwe yanyu, inkweto zanyu na zo zibe ku birenge vyanyu. Ntimuzokwikubitagura canke ngo murire; muzobwirizwa kuborera mu makosa yanyu, kandi ntimuzobura kuniha, umwe wese anihira uwundi. <span id="chapter24_verse24"></span><strong><sup>24 </sup></strong>Kandi Ezekiyeli yababereye imburizi. Muzokora ibihwanye n’ivyo yakoze vyose. Nivyashika, muzobwirizwa rero kumenya yuko jewe ndi Umukama Segaba Yehova.’”’”</p>
<p id="p205" data-pid="205" class="p205 sb"><span id="chapter24_verse25"></span><strong><sup>25 </sup></strong>“Nayo wewe ga mwana w’umuntu, mbega ku musi nzobaka iboma ryabo, ca kintu ciza bigina, ca kintu gihimbara amaso yabo kikaba n’ico umutima wabo wipfuza, abahungu babo n’abakobwa babo, mbega <span id="chapter24_verse26"></span><strong><sup>26 </sup></strong>kuri uwo musi si ho uwucitse kw’icumu azoza kuri wewe kugira ngo atume amatwi yumva? <span id="chapter24_verse27"></span><strong><sup>27 </sup></strong>Kuri uwo musi akanwa kawe kazoteranurirwa uwo yacitse kw’icumu, uvuge, ntusubire kuba ikiragi; uzobabera koko imburizi, kandi bazobwirizwa kumenya yuko jewe ndi Yehova.”</p>
<div class="groupFootnote"><aside epub:type="footnote"><div epub:type="footnote" id="footnote26"><p id="p490" data-pid="490"><a href="1001060427-split24.xhtml#footnotesource26">^ <span class="footnoteref">Ezk. 24:17</span></a> Canke, “amasandali.”</p></div></aside>
</div>
</body>
</html>
