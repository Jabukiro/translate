<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">3</a> : <a href="bibleversenav26_3.xhtml">1 - 27</a></p>
<p id="p14" data-pid="14" class="p14 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Araheza ambwira ati: “Mwana w’umuntu, ico uronka, ukirye. Rya uwo muzingo, hanyuma ugende, ubwire inzu ya Isirayeli.”</p>
<p id="p15" data-pid="15" class="p15 sb"><span id="chapter3_verse2"></span><strong><sup>2 </sup></strong>Nuko nasamika akanwa kanje, na we andisha uwo muzingo. <span id="chapter3_verse3"></span><strong><sup>3 </sup></strong>Hanyuma ambwira ati: “Mwana w’umuntu, gaburira inda yawe, kugira ngo wuzuze amara yawe uwo muzingo nguhaye.” Nanje ntangura kuwurya, maze mu kanwa kanje usosa nk’ubuki.</p>
<p id="p16" data-pid="16" class="p16 sb"><span id="chapter3_verse4"></span><strong><sup>4 </sup></strong>Abandanya kumbwira ati: “Mwana w’umuntu, genda, winjire hagati mu nzu ya Isirayeli, ubabwire amajambo yanje. <span id="chapter3_verse5"></span><strong><sup>5 </sup></strong>Kuko utarungitswe ku gisata c’abantu b’imvugo itumvikana canke b’ururimi ruremereye: urungitswe ku nzu ya Isirayeli, <span id="chapter3_verse6"></span><strong><sup>6 </sup></strong>si ku bisata vyinshi vy’abantu b’imvugo itumvikana canke b’ururimi ruremereye, abo udashobora kwumva amajambo yabo ngo utegere. Iyaba ari bo nari ngutumyeko, abo bokwumvirije ivyo uvuga. <span id="chapter3_verse7"></span><strong><sup>7 </sup></strong>Nayo ab’inzu ya Isirayeli, ntibazoshaka kukwumviriza, kuko badashaka kunyumviriza; kuko ab’inzu ya Isirayeli bose ari ab’umutwe ukomantaye n’umutima ukomantaye. <span id="chapter3_verse8"></span><strong><sup>8 </sup></strong>Raba! Mu maso hawe ndahakomantaje neza na neza nko mu maso habo, n’uruhanga rwawe ndarukomantaje neza na neza nk’uruhanga rwabo. <span id="chapter3_verse9"></span><strong><sup>9 </sup></strong>Uruhanga rwawe ndarugize nk’idiyama, ndarukomantaje kurusha ibuye ry’isare. Ntukabatinye, kandi mu maso habo ntihakaguce ivutu, kuko ari inzu y’ingarariji.”</p>
<p id="p17" data-pid="17" class="p17 sb"><span id="chapter3_verse10"></span><strong><sup>10 </sup></strong>Hanyuma ambwira ati: “Mwana w’umuntu, amajambo yanje yose ngira nkubwire, yashire mu mutima wawe, wumvishe amatwi yawe. <span id="chapter3_verse11"></span><strong><sup>11 </sup></strong>Kandi genda, winjire hagati mu bajanywe mu bunyagano, hagati mu bana b’igisata cawe, ubabwire uti: ‘Ibi ni vyo Umukama Segaba Yehova avuze,’ bumva canke batumva.”</p>
<p id="p18" data-pid="18" class="p18 sb"><span id="chapter3_verse12"></span><strong><sup>12 </sup></strong>Maze impwemu iranterura, nca ntangura kwumva <span id="page1239" class="pageNum" data-no="1239" data-before-text="1239"></span>inyuma yanje urwamo rw’ivumbuka rikomeye, numva ngo: “Hahezagirwe ubuninahazwa bwa Yehova aho ari.” <span id="chapter3_verse13"></span><strong><sup>13 </sup></strong>Kandi hari urwamo rw’amababa ya vya binyabuzima yakoranako hafi na hafi, n’urwamo rwa ya makurudumu iruhande cane yavyo, be n’urwamo rw’ivumbuka rikomeye. <span id="chapter3_verse14"></span><strong><sup>14 </sup></strong>Ya mpwemu iranterura, irantwara, ku buryo ngenda mbabaye, nshangashiwe mu mutima, kandi ukuboko kwa Yehova kwari kuri jewe kwari gukomeye. <span id="chapter3_verse15"></span><strong><sup>15 </sup></strong>Nuko ninjira hagati mu bajanywe mu bunyagano i Teli-abibu, ababa hafi y’uruzi Kebari, ntangura kuba aho bari babaye; mba ng’aho imisi indwi, njumarariwe hagati muri bo.</p>
<p id="p19" data-pid="19" class="p19 sb"><span id="chapter3_verse16"></span><strong><sup>16 </sup></strong>Maze iyo misi indwi iheze, ijambo rya Yehova rinzako, riti:</p>
<p id="p20" data-pid="20" class="p20 sb"><span id="chapter3_verse17"></span><strong><sup>17 </sup></strong>“Mwana w’umuntu, nakugize inderetsi y’inzu ya Isirayeli; uzokwumva ijambo riva mu kanwa kanje, nawe ubaburire ibivuye kuri jewe. <span id="chapter3_verse18"></span><strong><sup>18 </sup></strong>Ninabwira umubisha nti: ‘Ntuzobura gupfa,’ nawe ukareka kumuburira vy’ukuri no kuvuga kugira ngo umuburire ave mu nzira yiwe y’ububisha, abone kuzigamirwa ubuzima, uwo mubisha azopfira mw’ikosa ryiwe, mugabo amaraso yiwe nzoyishuza mu kuboko kwawe. <span id="chapter3_verse19"></span><strong><sup>19 </sup></strong>Mugabo wewe, niwaburira umubisha, na we ntahindukire vy’ukuri ngo ave mu bubisha bwiwe no mu nzira yiwe y’ububisha, we azopfa azize ikosa ryiwe; mugabo wewe, uzoba urokoye ubuzima bwawe. <span id="chapter3_verse20"></span><strong><sup>20 </sup></strong>Kandi umugororotsi niyahindukira akava mu bugororotsi bwiwe, agakora koko ibigoramye, nanje nkabwirizwa gushira igitsitaza imbere yiwe, we azopfa kubera yuko utamuburiye. Azopfa azize igicumuro ciwe, kandi ibikorwa vyiwe vy’ubugororotsi yakoze ntibizokwibukwa, mugabo amaraso yiwe nzoyishuza mu kuboko kwawe. <span id="chapter3_verse21"></span><strong><sup>21 </sup></strong>Nayo wewe, nimba uburiye umuntu w’umugororotsi ngo ntacumure, kandi vy’ukuri akirinda gucumura, ntazobura kubandanya kubaho kuko yari yaburiwe, kandi wewe uzoba urokoye ubuzima bwawe.”</p>
<p id="p21" data-pid="21" class="p21 sb"><span id="chapter3_verse22"></span><strong><sup>22 </sup></strong>Maze ukuboko kwa Yehova kuza kuri jewe ng’aho, araheza ambwira ati: “Haguruka, uje mu kiyaya c’umubande, ni ho ndi buvuganire nawe.” <span id="chapter3_verse23"></span><strong><sup>23 </sup></strong>Nuko ndahaguruka, nja mu kiyaya c’umubande, maze ngize ntya, mbona ubuninahazwa bwa Yehova buhagaze ng’aho, nka bwa buninahazwa nari nabonye hafi ya rwa ruzi Kebari, nca ngwa nubamye. <span id="chapter3_verse24"></span><strong><sup>24 </sup></strong>Maze impwemu iranyinjiramwo, impagarika ku birenge vyanje, hanyuma atangura kuvugana nanje, ati:</p>
<p id="p22" data-pid="22" class="p22 sb">“Ingo, wugaranirwe mu nzu yawe. <span id="chapter3_verse25"></span><strong><sup>25 </sup></strong>Kandi wewe ga mwana w’umuntu, ehe bazogushirako imigozi koko, bayikuboheshe, ku buryo udashobora gusohoka ngo uje hagati muri bo. <span id="chapter3_verse26"></span><strong><sup>26 </sup></strong>Ururimi rwawe nzorumatanya n’amagage y’akanwa kawe, kandi ntuzobura gucika ikiragi, kandi ntuzobabera uwutanga igikangiro, kuko ari inzu y’ingarariji. <span id="chapter3_verse27"></span><strong><sup>27 </sup></strong>Ariko ninavugana nawe, nzoteranura akanwa kawe, ubabwire uti: ‘Ibi ni vyo Umukama Segaba Yehova avuze.’ Uwumva niyumve, uwanka na we yanke, kuko abo ari inzu y’ingarariji.</p>
</body>
</html>
