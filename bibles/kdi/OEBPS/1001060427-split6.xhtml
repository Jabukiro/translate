<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">6</a> : <a href="bibleversenav26_6.xhtml">1 - 14</a></p>
<p id="p40" data-pid="40" class="p40 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Maze ijambo rya Yehova ryongera kunzako, riti: <span id="chapter6_verse2"></span><strong><sup>2 </sup></strong>“Mwana w’umuntu, erekeza mu maso hawe ku misozi ya Isirayeli, uyibwire ubuhanuzi. <span id="chapter6_verse3"></span><strong><sup>3 </sup></strong>Uze uvuge uti: ‘Yemwe misozi ya Isirayeli, nimwumve ijambo ry’Umukama Segaba Yehova: Ibi ni vyo Umukama Segaba Yehova abwiye imisozi n’imirambi, inzira z’imigezi be n’imibande: “Ndi hano! Ngira ndabazaneko inkota, kandi sinzobura guhonya ibibanza vyanyu bikirurutse<span id="footnotesource7"></span><a epub:type="noteref" href="#footnote7">*</a>. <span id="chapter6_verse4"></span><strong><sup>4 </sup></strong>Emwe, ibicaniro<span id="footnotesource8"></span><a epub:type="noteref" href="#footnote8">*</a> vyanyu bizogirwa umusaka, ibishirwako imibavu vyanyu na vyo bimenagurwe, kandi abagandaguwe banyu nzotuma bagwa imbere y’ibigirwamana vyanyu vy’umwanda. <span id="chapter6_verse5"></span><strong><sup>5 </sup></strong>Nzoshira imivyimba ya bene Isirayeli imbere y’ibigirwamana vyabo vy’umwanda, nsanzaze amagufa yanyu irya n’ino y’ibicaniro vyanyu. <span id="chapter6_verse6"></span><strong><sup>6 </sup></strong>Aho muba hose, ibisagara bizotikizwa, ibibanza bikirurutse na vyo bicike umusaka, kugira ngo bisigare ari ivyatikijwe, n’ibicaniro vyanyu bisigare ari umusaka kandi bimenagurwe vy’ukuri, ibigirwamana vyanyu vy’umwanda bizimanganywe vy’ukuri, ibishirwako imibavu vyanyu vyicirwe, ibikorwa vyanyu na vyo bihanagurwe. <span id="chapter6_verse7"></span><strong><sup>7 </sup></strong>Uwagandaguwe ntazobura kugwa hagati muri mwebwe, kandi muzobwirizwa kumenya yuko jewe ndi Yehova.</p>
<p id="p41" data-pid="41" class="p41 sb"><span id="chapter6_verse8"></span><strong><sup>8 </sup></strong>“‘“Ivyo nivyashika, abo nzoreka ngo bababere amasigarira, ni abazoba bacitse ku nkota mu mahanga, nimwasanzarizwa mu bihugu. <span id="chapter6_verse9"></span><strong><sup>9 </sup></strong>Kandi abacitse kw’icumu banyu ntibazobura kunyibuka mu mahanga bazoba baratwawemwo ari imbohe, kuko nasabijwe n’umutima wabo usambana wakebeje ukamvako, be n’amaso yabo akurikira ibigirwamana vyabo vy’umwanda ku bw’intumbero y’ubusambanyi; kandi ntibazobura kwumva bashishwe mu maso habo kubera ibibi bakoze mu bintu vyabo vyose biteye ishishi. <span id="page1243" class="pageNum" data-no="1243" data-before-text="1243"></span><span id="chapter6_verse10"></span><strong><sup>10 </sup></strong>Kandi bazobwirizwa kumenya yuko jewe ndi Yehova; sinavugiye ubusa ibijanye no kubakorera ico kintu c’icago.”’</p>
<p id="p42" data-pid="42" class="p42 sb"><span id="chapter6_verse11"></span><strong><sup>11 </sup></strong>“Ibi ni vyo Umukama Segaba Yehova avuze: ‘Kubita amashi ku yandi wongere udide ikirenge, uvuge ngo “Ayayaa!”, kubera ibintu vyose bibi biteye ishishi vy’inzu ya Isirayeli, kuko bazogwishwa n’inkota n’ikigoyi be n’ikiza. <span id="chapter6_verse12"></span><strong><sup>12 </sup></strong>Uwuri kure azokwicwa n’ikiza; uwuri hafi na we, azogwishwa n’inkota; nayo uwasigajwe kandi akazigamwa, azokwicwa n’ikigoyi, maze ndangize ubushangashirwe bwanje kuri bo. <span id="chapter6_verse13"></span><strong><sup>13 </sup></strong>Kandi muzobwirizwa kumenya yuko jewe ndi Yehova, abagandaguwe babo nibaba hagati y’ibigirwamana vyabo vy’umwanda, irya n’ino y’ibicaniro vyabo, ku murambi muremure wose, ku masonga yose y’imisozi no munsi y’igiti gitotahaye cose, no munsi y’igiti cose kinini gisagaraye, aho bashikaniye akamoto karuhura gahabwa ibigirwamana vyabo vyose vy’umwanda. <span id="chapter6_verse14"></span><strong><sup>14 </sup></strong>Kandi nzobaramvurirako ukuboko kwanje, igihugu ndakigire igiharabuga, emwe, ndakigire umusaka kurusha agahinga k’amaja i Dibula, mu bibanza vyose babamwo. Kandi bazobwirizwa kumenya yuko jewe ndi Yehova.’”</p>
<div class="groupFootnote"><aside epub:type="footnote"><div epub:type="footnote" id="footnote7"><p id="p471" data-pid="471"><a href="1001060427-split6.xhtml#footnotesource7">^ <span class="footnoteref">Ezk. 6:3</span></a> Raba <a href="1001060600.xhtml#pos3629">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote8"><p id="p472" data-pid="472"><a href="1001060427-split6.xhtml#footnotesource8">^ <span class="footnoteref">Ezk. 6:4</span></a> Raba <a href="1001060600.xhtml#pos4256">Inyongera ya 21</a>.</p></div></aside>
</div>
</body>
</html>
