<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ezekiyeli 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ezekiyeli</a>  <a href="biblechapternav26.xhtml">9</a> : <a href="bibleversenav26_9.xhtml">1 - 11</a></p>
<p id="p57" data-pid="57" class="p57 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Nuko asemerera mu matwi yanje n’ijwi rirenga, ati: “Nimwigize hafi abitaho igisagara, umwe wese n’ikirwanisho ciwe mu kuboko kwiwe, ku bwo guhonya!”</p>
<p id="p58" data-pid="58" class="p58 sb"><span id="chapter9_verse2"></span><strong><sup>2 </sup></strong>Ngize ntya, mbona abagabo batandatu baza bava amaja kw’irembo ryo haruguru riraba mu buraruko, umwe wese afise mu kuboko kwiwe ikirwanisho ciwe co kumenagura; kandi hagati muri bo hari umugabo umwe yambaye ilino, afise mu mafyinga agahembe k’irangi k’umunyamabanga; nuko baraza, bahagarara iruhande ya ca gicaniro c’umujumpu.</p>
<p id="p59" data-pid="59" class="p59 sb"><span id="chapter9_verse3"></span><strong><sup>3 </sup></strong>Nayo ubuninahazwa bw’Imana ya Isirayeli, buraduzwa bukurwa hejuru y’abakerubi<span id="footnotesource13"></span><a epub:type="noteref" href="#footnote13">*</a>, abo bwari hejuru, bujanwa ku rwinjiriro rw’inzu, maze atangura gusemerera abwira nya mugabo yari yambaye ilino, umwe yari afise mu mafyinga agahembe k’irangi k’umunyamabanga. <span id="chapter9_verse4"></span><strong><sup>4 </sup></strong>Hanyuma Yehova amubwira ati: “Nuce hagati mu gisagara, hagati muri Yeruzalemu, ushire ikimenyetso ku ruhanga rw’abantu baniha bakongera bakaboroga kubera ibintu biteye ishishi vyose biriko bikorerwa hagati muri co.”</p>
<p id="p60" data-pid="60" class="p60 sb"><span id="chapter9_verse5"></span><strong><sup>5 </sup></strong>Abo bandi ababwira numva, ati: “Nimuce mu gisagara mumukurikiye, mwice. Ijisho ryanyu ntiryumve akagongwe, kandi ntimugire impuhwe. <span id="chapter9_verse6"></span><strong><sup>6 </sup></strong>Umutama, umusore, umwigeme w’isugi, umwana muto n’abagore, mwice, emwe, muhonye. Mugabo umuntu wese ariko ikimenyetso ntimumwegere, kandi muhere aheranda hanje.” Nuko bahera ku batama bari imbere ya nya nzu. <span id="chapter9_verse7"></span><strong><sup>7 </sup></strong>Ababwira kandi ati: “Nimuhumanye iyi nzu, ibigo muvyuzuze abagandaguwe. Hogi nimugende!” Nuko baragenda mu gisagara barica.</p>
<p id="p61" data-pid="61" class="p61 sb"><span id="page1247" class="pageNum" data-no="1247" data-before-text="1247"></span><span id="chapter9_verse8"></span><strong><sup>8 </sup></strong>Maze bakiriko barica, mugabo jewe ngasigara, nca ngwa nubamye, ndasemerera nti: “Yoo, ewe Mukama Segaba Yehova! Mbega ugira uhonye abasigaye bose ba Isirayeli mu gusuka ubushangashirwe bwawe kuri Yeruzalemu?”</p>
<p id="p62" data-pid="62" class="p62 sb"><span id="chapter9_verse9"></span><strong><sup>9 </sup></strong>Nuko ambwira ati: “Ikosa ry’inzu ya Isirayeli na Yuda rirakomeye cane rwose; igihugu cuzuye ugusesa amaraso, kandi igisagara cuzuye ubuhetarare; kuko bavuze ngo: ‘Yehova yarahevye igihugu, kandi Yehova ntabona.’ <span id="chapter9_verse10"></span><strong><sup>10 </sup></strong>Nanje rero, ijisho ryanje ntirizokwumva akagongwe, eka nta n’impuhwe nzogira. Inzira yabo sinzobura kuyizana ku mutwe wabo.”</p>
<p id="p63" data-pid="63" class="p63 sb"><span id="chapter9_verse11"></span><strong><sup>11 </sup></strong>Maze wa mugabo yambaye ilino, umwe yari afise mu mafyinga agahembe k’irangi, agarukana ijambo ati: “Nakoze nk’uko wantegetse.”</p>
<div class="groupFootnote"><aside epub:type="footnote"><div epub:type="footnote" id="footnote13"><p id="p477" data-pid="477"><a href="1001060427-split9.xhtml#footnotesource13">^ <span class="footnoteref">Ezk. 9:3</span></a> Raba <a href="1001060600.xhtml#pos258">Inyongera ya 21</a>.</p></div></aside>
</div>
</body>
</html>
