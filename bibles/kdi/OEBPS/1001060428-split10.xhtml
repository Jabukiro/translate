<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Daniyeli 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Daniyeli</a>  <a href="biblechapternav27.xhtml">10</a> : <a href="bibleversenav27_10.xhtml">1 - 21</a></p>
<p id="p122" data-pid="122" class="p122 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Mu mwaka ugira gatatu wa Kuro umwami w’Ubuperesi, hari ikintu cahishuriwe Daniyeli, ari we yitwa Beluteshazari; ico kintu cari ic’ukuri, kandi haba igikorwa gikomeye ca gisirikare. Ico kintu aragitahura, aratahura ico abonye.</p>
<p id="p123" data-pid="123" class="p123 sb"><span id="page1341" class="pageNum" data-no="1341" data-before-text="1341"></span><span id="chapter10_verse2"></span><strong><sup>2 </sup></strong>Muri iyo misi, jewe Daniyeli nari ngandaye mu kiringo c’amayinga atatu yuzuye. <span id="chapter10_verse3"></span><strong><sup>3 </sup></strong>Sinarya umukate uryoshe, kandi nta nyama canke umukate vyangera mu kanwa, kandi sinigeze nisiga amavuta gushika ayo mayinga atatu yuzuye arangiye. <span id="chapter10_verse4"></span><strong><sup>4 </sup></strong>Maze ku musi ugira mirongo ibiri na kane w’ukwezi kwa mbere, igihe nari ku nkombe ya rwa ruzi runini, ari rwo Hidekeli, <span id="chapter10_verse5"></span><strong><sup>5 </sup></strong>ndaramura amaso ndaraba, maze mbona umugabo umwe yambaye impuzu y’ilino, akenyeye mu mafyinga inzahabu y’i Ufazi. <span id="chapter10_verse6"></span><strong><sup>6 </sup></strong>Umubiri wiwe wari umeze nk’ibuye rya kirisolito, mu maso hiwe na ho nk’ishusho y’umuravyo, amaso yiwe na yo nk’ibimuri vy’umuriro; amaboko yiwe be n’ibirenge vyiwe vyaboneka nk’umujumpu usenye, ijwi ry’amajambo yiwe na ryo rikamera nk’ijwi ry’isinzi. <span id="chapter10_verse7"></span><strong><sup>7 </sup></strong>Kandi jewe Daniyeli nabonye ukwo kubonekerwa ndi jenyene; mugabo abantu twari kumwe bobo ntibabonye ukwo kubonekerwa. Ariko barafashwe n’ukujugumira gukomeye, bituma biruka, barinyegeza.</p>
<p id="p124" data-pid="124" class="p124 sb"><span id="chapter10_verse8"></span><strong><sup>8 </sup></strong>Nuko nsigara ndi jenyene, ndaheza mbona ukwo kubonekerwa gukomeye. Ntihagira inkomezi na nkeya zinsigaramwo, iteka ryanje rirahinduka, rirakamangana, sinasigarana inkomezi na nkeya. <span id="chapter10_verse9"></span><strong><sup>9 </sup></strong>Nuko ntangura kwumva ijwi ry’amajambo yiwe; maze nkiriko ndumva ijwi ry’amajambo yiwe, nca ndasinzira ubutikoma nubamye, mu maso hanje haraba hasi. <span id="chapter10_verse10"></span><strong><sup>10 </sup></strong>Maze ehe haza ukuboko kurankorako, kurahava kuramvyura kugira ngo mpfukame, nishimikize ibiganza vy’amaboko yanje. <span id="chapter10_verse11"></span><strong><sup>11 </sup></strong>Araheza ambwira ati:</p>
<p id="p125" data-pid="125" class="p125 sb">“Ewe Daniyeli, muntu uhimbaye cane, nutegere amajambo ngira nkubwire, uhagarare aho wari uhagaze, kuko ubu ndungitswe kuri wewe.”</p>
<p id="p126" data-pid="126" class="p126 sb">Ambwiye iryo jambo, ndahaguruka nsusumira.</p>
<p id="p127" data-pid="127" class="p127 sb"><span id="chapter10_verse12"></span><strong><sup>12 </sup></strong>Hanyuma ambwira ati: “Ntutinye, Daniyeli, kuko uhereye ku musi wa mbere washira umutima ku bwenge no ku kwicisha bugufi imbere y’Imana yawe, amajambo yawe yarumviswe, kandi nje kubera amajambo yawe. <span id="chapter10_verse13"></span><strong><sup>13 </sup></strong>Mugabo umuganwa w’akarere kaganzwa n’Ubuperesi yari ahagaze andwanya, imisi mirongo ibiri n’umwe, maze ehe Mikaheli, umwe mu baganwa bakurubakuru, aza kuntabara; nanje nsigara ng’aho iruhande y’abami b’Ubuperesi. <span id="chapter10_verse14"></span><strong><sup>14 </sup></strong>Kandi nzanywe no kugutahuza ibizoshikira igisata cawe mu kiringo ca nyuma c’imisi, kuko ari iyerekwa rikiri iry’imisi izoza.”</p>
<p id="p128" data-pid="128" class="p128 sb"><span id="chapter10_verse15"></span><strong><sup>15 </sup></strong>Igihe rero yambwira amajambo nk’ayo, mu maso hanje nari naharabishije hasi, kandi nari nacitse nk’ikiragi. <span id="chapter10_verse16"></span><strong><sup>16 </sup></strong>Maze, ehe uwufise ishusho nk’iy’abana b’abantu ankora ku minwa, nca ntangura guteranura akanwa ndavuga, mbwira uwari ahagaze imbere yanje nti: “Ewe mukama wanje, ukubonekerwa kwatumye izo mu nda zimpiramwo, sinasigarana inkomezi na nkeya. <span id="chapter10_verse17"></span><strong><sup>17 </sup></strong>Mbega none vyashobotse gute ngo umusavyi w’uyu mukama wanje avugane n’uyu mukama wanje? Nayo jewe, gushika ubu nta nkomezi na nkeya ziri muri jewe, eka nta n’impemu na nkeya zinsigayemwo.”</p>
<p id="p129" data-pid="129" class="p129 sb"><span id="page1342" class="pageNum" data-no="1342" data-before-text="1342"></span><span id="chapter10_verse18"></span><strong><sup>18 </sup></strong>Maze umwe yasa n’umuntu yakuwe mw’ivu yongera kunkorako, arankomeza. <span id="chapter10_verse19"></span><strong><sup>19 </sup></strong>Araheza avuga ati: “Ntutinye, ewe muntu ahimbaye cane! Gira amahoro. Nukomere, emwe, ukomere.” Akivugana nanje, ndinanata, ndaheza mvuga nti: “Umukama wanje navuge, kuko unkomeje.” <span id="chapter10_verse20"></span><strong><sup>20 </sup></strong>Nuko, avuga kandi ati:</p>
<p id="p130" data-pid="130" class="p130 sb">“Ubwo vy’ukuri urazi igituma naje kuri wewe? Ubu ngira nsubire kurwana na wa muganwa w’Ubuperesi. Ninasohoka, ehe umuganwa w’Ubugiriki na we araza. <span id="chapter10_verse21"></span><strong><sup>21 </sup></strong>Ariko ndakubwira ivyanditswe mu candikano c’ukuri, kandi nta n’umwe ashikamanye nanje muri ivyo atari Mikaheli, wa muganwa wanyu.</p>
</body>
</html>
