<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Daniyeli 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Daniyeli</a>  <a href="biblechapternav27.xhtml">5</a> : <a href="bibleversenav27_5.xhtml">1 - 31</a></p>
<p id="p58" data-pid="58" class="p58 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Nayo Belushazari umwami, ategurira inzimano ihambaye abantu igihumbi mu bakomakomeye biwe, anywera umuvinyu imbere y’abo bantu igihumbi. <span id="chapter5_verse2"></span><strong><sup>2 </sup></strong>Belushazari, abitumwe n’uwo muvinyu, avuga ko bazana ivyombo vy’inzahabu n’ivy’ifeza Nebukadinezari se wiwe yari yatwaye abikuye mu rusengero rwari i Yeruzalemu, kugira ngo umwami n’abakomakomeye biwe, incoreke ziwe be n’abagore biwe batoyi babinyweremwo. <span id="chapter5_verse3"></span><strong><sup>3 </sup></strong>Uwo mwanya bazana nya vyombo vy’inzahabu bari batwaye babikuye mu rusengero rw’inzu y’Imana rwari i Yeruzalemu, hanyuma umwami n’abakomakomeye biwe, incoreke ziwe be n’abagore biwe batoyi babinyweramwo. <span id="chapter5_verse4"></span><strong><sup>4 </sup></strong>Binywera umuvinyu, bashemeza imana z’inzahabu, n’iz’ifeza, n’iz’umujumpu, n’iz’icuma, n’iz’ibiti be n’iz’amabuye.</p>
<p id="p59" data-pid="59" class="p59 sb"><span id="chapter5_verse5"></span><strong><sup>5 </sup></strong>Ako kanya haseruka intoke z’ukuboko kw’umuntu, zandika imbere y’igitereko c’amatara, kw’iripu y’uruhome rw’ikirimba c’umwami, umwami abona umugongo wa nya kuboko kwariko kurandika. <span id="chapter5_verse6"></span><strong><sup>6 </sup></strong>Uwo mwanya, umwami mu maso hiwe harahinduka, ivyiyumviro vyiwe bitangura kumutera ubwoba, ingingo z’amafyinga yiwe ziratana, amavi yiwe na yo arakomangana.</p>
<p id="p60" data-pid="60" class="p60 sb"><span id="chapter5_verse7"></span><strong><sup>7 </sup></strong>Umwami asemerera n’ijwi rirenga ngo bazane abahamagara imizimu, Abakaludaya be n’abaragurira ku nyenyeri. Umwami abwira inkerebutsi z’i Babiloni ati: “Uwuza gusoma iyi nyandiko kandi akanyereka insobanuro yayo, arambikwa impuzu y’umuyugubwe, n’urunigi rw’inzahabu mw’izosi, <span id="page1331" class="pageNum" data-no="1331" data-before-text="1331"></span>kandi azoganza ari uwugira gatatu mu bwami.”</p>
<p id="p61" data-pid="61" class="p61 sb"><span id="chapter5_verse8"></span><strong><sup>8 </sup></strong>Uwo mwanya inkerebutsi zose z’umwami ziraza, mugabo ntizashobora gusoma iyo nyandiko canke kumenyesha umwami insobanuro yayo. <span id="chapter5_verse9"></span><strong><sup>9 </sup></strong>Ku bw’ivyo Umwami Belushazari agira ubwoba bwinshi cane, mu maso hiwe harahinduka, abakomakomeye biwe na bo baguma bazazaniwe.</p>
<p id="p62" data-pid="62" class="p62 sb"><span id="chapter5_verse10"></span><strong><sup>10 </sup></strong>Umwamikazi na we, kubera amajambo y’umwami n’abakomakomeye biwe, aca yinjira marimari no muri nya kibanza c’inzimano. Umwamikazi avuga ati: “Ewe mwami, uragahoraho mbere gushika ibihe bitagira urugero. Ivyiyumviro vyawe ntibigutere ubwoba, canke ngo mu maso hawe hahinduke. <span id="chapter5_verse11"></span><strong><sup>11 </sup></strong>Mu bwami bwawe hariho umuntu abishoboye arimwo impwemu y’imana z’inyeranda; kandi mu misi ya so wawe, umuco n’ugutahura kwimbitse n’ubukerebutsi bumeze nk’ubukerebutsi bw’imana vyabonetse muri we, kandi Umwami Nebukadinezari so wawe yamugize umukuru w’abaherezi b’abanyamageza, abahamagara imizimu, Abakaludaya be n’abaragurira ku nyenyeri, so wawe nyene, mwami; <span id="chapter5_verse12"></span><strong><sup>12 </sup></strong>kuko impwemu y’akataraboneka, n’ubumenyi, n’ugutahura kwimbitse mu vyo gusobanura indoto, n’ugusobanura ubupfindo be n’ubuhanga bwo gupfundurura amapfundo vyari vyabonetse muri we, muri Daniyeli, uwo umwami ubwiwe yise Beluteshazari. None rero, nibahamagare Daniyeli, yerekane insobanuro.”</p>
<p id="p63" data-pid="63" class="p63 sb"><span id="chapter5_verse13"></span><strong><sup>13 </sup></strong>Nuko Daniyeli bamuzana imbere y’umwami. Umwami afata ijambo, abwira Daniyeli ati: “Mbega ni wewe Daniyeli wo mu bagizwe inyagano ba Yuda umwami dawe yakuye muri Yuda? <span id="chapter5_verse14"></span><strong><sup>14 </sup></strong>Numvise kandi ku bikwerekeye yuko impwemu ya za mana iri muri wewe, kandi ko umuco n’ugutahura kwimbitse n’ubukerebutsi bw’akataraboneka vyabonetse muri wewe. <span id="chapter5_verse15"></span><strong><sup>15 </sup></strong>Bazanye rero imbere yanje inkerebutsi be n’abahamagara imizimu, ngo basome iyi nyandiko, mbere ngo bamenyeshe insobanuro yayo; mugabo kwerekana insobanuro y’iryo jambo nta vyo bashoboye. <span id="chapter5_verse16"></span><strong><sup>16 </sup></strong>Kandi ubwanje numvise ku bikwerekeye yuko ushoboye gutanga insobanuro no gupfundurura amapfundo. Nimba rero ushoboye gusoma iyo nyandiko no kumenyesha insobanuro yayo, urambikwa impuzu y’umuyugubwe, n’urunigi rw’inzahabu mw’izosi, kandi uganze uri uwugira gatatu mu bwami.”</p>
<p id="p64" data-pid="64" class="p64 sb"><span id="chapter5_verse17"></span><strong><sup>17 </sup></strong>Uwo mwanya Daniyeli arishura, avugira imbere y’umwami ati: “Ingabirano zawe nizigume ari rwawe, impano zawe na zo uzihe abandi. Ariko ndasomera umwami iyo nyandiko, n’insobanuro ndayimumenyeshe. <span id="chapter5_verse18"></span><strong><sup>18 </sup></strong>Wewe ga mwami, Imana Musumbavyose yahaye Nebukadinezari so wawe ubwami, imugira uwuhambaye, imuha iteka n’ubukuru. <span id="chapter5_verse19"></span><strong><sup>19 </sup></strong>Kubera ko yamugize uwuhambaye, ibisata vyose vy’abantu, imiryango yose y’amahanga n’indimi zose vyarajugumira, bigatinya imbere yiwe. Uwo ashaka kwica yaramwica; uwo ashaka kumangura yaramumangura; uwo ashaka gushira hejuru yaramushira hejuru; kandi uwo ashaka gutetereza yaramutetereza. <span id="page1332" class="pageNum" data-no="1332" data-before-text="1332"></span><span id="chapter5_verse20"></span><strong><sup>20 </sup></strong>Ariko igihe umutima wiwe wagira ubwibone, n’impwemu yiwe igakomantara, agakorana ukwita imbere, yarakuwe ku ntebe y’ubwami bwiwe, yakwa n’iteka ryiwe. <span id="chapter5_verse21"></span><strong><sup>21 </sup></strong>Yarirukanywe mu bana b’abantu, umutima wiwe ugirwa nk’uw’igikoko, abana n’indogobwa zo mw’ishamba. Ibimera ni vyo bamuha ngo arishe nk’amashūri, umubiri wiwe ugatoteshwa n’ikime co mu majuru, gushika amenye yuko Imana Musumbavyose ari yo Mutware mu bwami bw’abantu, be n’uko uwo ishaka ari we ishiraho ngo abuganze.</p>
<p id="p65" data-pid="65" class="p65 sb"><span id="chapter5_verse22"></span><strong><sup>22 </sup></strong>“Nayo wewe muhungu wiwe Belushazari, ntiwacishije bugufi umutima wawe, naho ivyo vyose wabimenye. <span id="chapter5_verse23"></span><strong><sup>23 </sup></strong>Mugabo wishize hejuru wihambaza ku Mukama w’amajuru, bazana imbere yawe ivyombo vyo mu nzu yiwe; hanyuma wewe n’abakomakomeye bawe, incoreke zawe n’abagore bawe batoyi mubinyweramwo, ushemeza imana z’ifeza, n’iz’inzahabu, n’iz’umujumpu, n’iz’icuma, n’iz’ibiti be n’iz’amabuye, ata co zibona canke ngo zumve canke ngo zimenye; mugabo ya Mana ifise impemu zawe mu kuboko kwayo, ikagaba n’inzira zawe zose, ntiwayininahaje. <span id="chapter5_verse24"></span><strong><sup>24 </sup></strong>Nuko rero umugongo w’ukuboko urungikwa uvuye imbere yayo, iyo nyandiko irandikwa. <span id="chapter5_verse25"></span><strong><sup>25 </sup></strong>Iyi rero ni yo nyandiko yanditswe: MENE, MENE, TEKELI na PARSINI.</p>
<p id="p66" data-pid="66" class="p66 sb"><span id="chapter5_verse26"></span><strong><sup>26 </sup></strong>“Insobanuro y’iryo jambo ni iyi: MENE: Imana yaharūye imisi y’ubwami bwawe iraburangiza.</p>
<p id="p67" data-pid="67" class="p67 sb"><span id="chapter5_verse27"></span><strong><sup>27 </sup></strong>“TEKELI: Wagezwe ku munzane maze uboneka ko uhajije.</p>
<p id="p68" data-pid="68" class="p68 sb"><span id="chapter5_verse28"></span><strong><sup>28 </sup></strong>“PERESI: Ubwami bwawe bwagabuwe buhabwa Abamedi n’Abaperesi.”</p>
<p id="p69" data-pid="69" class="p69 sb"><span id="chapter5_verse29"></span><strong><sup>29 </sup></strong>Uwo mwanya Belushazari atanga itegeko, bambika Daniyeli impuzu y’umuyugubwe, n’urunigi rw’inzahabu mw’izosi; batangaza ku bimwerekeye yuko agiye kuba umutware agira gatatu mu bwami.</p>
<p id="p70" data-pid="70" class="p70 sb"><span id="chapter5_verse30"></span><strong><sup>30 </sup></strong>Muri iryo joro nyene, Belushazari umwami w’Umukaludaya aricwa, <span id="chapter5_verse31"></span><strong><sup>31 </sup></strong>maze Dariyo Umumedi aronka ubwami, afise imyaka nka mirongo itandatu n’ibiri.</p>
</body>
</html>
