<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Hoseya 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Hoseya</a>  <a href="biblechapternav28.xhtml">12</a> : <a href="bibleversenav28_12.xhtml">1 - 14</a></p>
<p id="p51" data-pid="51" class="p51 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>“Efurayimu arya umuyaga kandi yoma inyuma umuyaga wo mu buseruko bukarinda bwira. Agwiza ukubesha n’ukunyaga. Bagirana isezerano na Ashuri, bakajana amavuta mu Misiri.</p>
<p id="p52" data-pid="52" class="p52 sb"><span id="chapter12_verse2"></span><strong><sup>2 </sup></strong>“Yehova arafitaniye imburano na Yuda, egome, kugira ngo agire ico abaza Yakobo nk’uko inzira ziwe ziri; azomwishura nk’uko ibikorwa vyiwe biri. <span id="chapter12_verse3"></span><strong><sup>3 </sup></strong>Yafashe mwene wabo igitsintsiri bari mu nda, kandi yanyinyanye n’Imana akoresheje inguvu ziwe zose. <span id="chapter12_verse4"></span><strong><sup>4 </sup></strong>Yagumye anyinyana n’umumarayika, amaherezo aranesha. Yararize, kugira ngo yisabire ubutoni.”</p>
<p id="p53" data-pid="53" class="p53 sb">Imana yamusanze i Beteli, maze ivuganira na we ng’aho. <span id="chapter12_verse5"></span><strong><sup>5 </sup></strong>Yehova Imana nyen’ingabo, Yehova ni ryo zina yibukirwako.</p>
<p id="p54" data-pid="54" class="p54 sb"><span id="chapter12_verse6"></span><strong><sup>6 </sup></strong>“Nayo wewe, ubwirizwa kugaruka ku Mana yawe, ukagumya ubuntu bwuzuye urukundo be n’ubutungane; niwame witeze Imana yawe. <span id="chapter12_verse7"></span><strong><sup>7 </sup></strong>Nayo umucuruza, mu kuboko kwiwe hari umunzane w’ubuhendanyi; yakunze ukugunga. <span id="chapter12_verse8"></span><strong><sup>8 </sup></strong>Efurayimu aguma avuga ati: ‘Ni ukuri narabaye umutunzi; narironkeye ibintu vy’agaciro. Ku bijanye n’ubucumukure bwanje bwose, ntibazombonako ikosa ryokwitwa igicumuro.’</p>
<p id="p55" data-pid="55" class="p55 sb"><span id="chapter12_verse9"></span><strong><sup>9 </sup></strong>“Mugabo jewe ndi Yehova Imana yawe kuva igihe wava mu gihugu ca Misiri. Nzosubira gutuma uba mu mahema nko mu gihe c’imisi mikuru yashinzwe. <span id="chapter12_verse10"></span><strong><sup>10 </sup></strong>Navuganye n’abahanuzi, nagwije ukwerekwa, kandi biciye ku kuboko kw’abahanuzi nagumye ntanga ibigereranyo.</p>
<p id="p56" data-pid="56" class="p56 sb"><span id="chapter12_verse11"></span><strong><sup>11 </sup></strong>“I Gileyadi habonetse ivy’amageza be n’ivy’ububeshi. I Gilugali bashikanye amashūri. Vyongeye, ibicaniro vyabo bimeze nk’ibirundo vy’amabuye mu mirongo y’ubusizi yo mu mirima. <span id="chapter12_verse12"></span><strong><sup>12 </sup></strong>Nuko Yakobo ahungira mu karere ka Siriya, Isirayeli aguma akora ngo aronke umugore, aragira intama kugira ngo aronke umugore. <span id="chapter12_verse13"></span><strong><sup>13 </sup></strong>Yehova yaraduganye Isirayeli amukura mu Misiri biciye ku muhanuzi, kandi yarinzwe biciye ku muhanuzi. <span id="chapter12_verse14"></span><strong><sup>14 </sup></strong>Efurayimu yarababaje Imana bimwe bibi, kandi ibikorwa vyiwe vy’ugusesa amaraso abirekera kuri we; iceyi ciwe, Shebuja wiwe Ahambaye azokimwishura.”</p>
</body>
</html>
