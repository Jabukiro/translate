<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Hoseya 7</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Hoseya</a>  <a href="biblechapternav28.xhtml">7</a> : <a href="bibleversenav28_7.xhtml">1 - 16</a></p>
<p id="p26" data-pid="26" class="p26 sb"><span id="chapter7"></span><span id="chapter7_verse1"></span><span class="w_ch"><strong>7 </strong></span>“Igihe nyene ngira nkize Isirayeli, ikosa rya Efurayimu riciye rija ahabona, be n’ibintu bibi vya Samariya; kuko bamogoreye ikinyoma: igisuma kirinjira; akagwi k’abambuzi kakagaba koko igitero hanze. <span id="chapter7_verse2"></span><strong><sup>2 </sup></strong>Kandi ntibibwira mu mutima wabo yuko nzokwibuka ububi bwabo bwose. Ubu ibikorwa vyabo birabakikuje. Biri imbere y’amaso yanje. <span id="chapter7_verse3"></span><strong><sup>3 </sup></strong>Banezeresha umwami ububi bwabo, bakanezeresha abaganwa ubuhendanyi bwabo. <span id="chapter7_verse4"></span><strong><sup>4 </sup></strong>Bose ni abarenga ibigo. Bameze nk’itanure ryakijwe n’uwukora igikorwa co kwotsa, areka kwegenyeza amaze gucumba igicumbe gushika gifashe umwambiro. <span id="chapter7_verse5"></span><strong><sup>5 </sup></strong>Ku musi <span id="page1352" class="pageNum" data-no="1352" data-before-text="1352"></span>mukuru w’umwami wacu, abaganwa bararwaye: hari ubushangashirwe kubera umuvinyu. Umwami yaramvuye ukuboko hamwe n’abatwengera mw’ijigo. <span id="chapter7_verse6"></span><strong><sup>6 </sup></strong>Kuko begereje umutima wabo nk’abawegereje itanure; ururumbira muri bo. Uwubakorera igikorwa co kwotsa amara ijoro ryose asinziriye; mu gitondo itanure riraka nk’umuriro ururumba. <span id="chapter7_verse7"></span><strong><sup>7 </sup></strong>Bose barashuha nk’itanure, bakarotsa koko abacamanza babo. Abami babo baratemvye bose; nta n’umwe muri bo asemerera ampamagara.</p>
<p id="p27" data-pid="27" class="p27 sb"><span id="chapter7_verse8"></span><strong><sup>8 </sup></strong>“Nayo Efurayimu, yivanga n’ibisata vy’abantu. Efurayimu yabaye agatsima kiburungushuye katahindukijwe. <span id="chapter7_verse9"></span><strong><sup>9 </sup></strong>Ab’ahandi bararigase inkomezi ziwe, ntiyabimenya. Vyongeye, imvi zabaye izera ku mutwe wiwe, ntiyabimenya. <span id="chapter7_verse10"></span><strong><sup>10 </sup></strong>Ubwishime bwa Isirayeli bwaramwagirije amaso mu yandi, yamara ntibagarutse kuri Yehova Imana yabo, eka mbere ivyo vyose ntivyatumye bamurondera. <span id="chapter7_verse11"></span><strong><sup>11 </sup></strong>Efurayimu ameze nk’inuma y’igihwiji itagira umutima. Bahamagaye Misiri; bagiye muri Ashuri.</p>
<p id="p28" data-pid="28" class="p28 sb"><span id="chapter7_verse12"></span><strong><sup>12 </sup></strong>“Iyo bazoja hose, nzosanza urusenga rwanje hejuru yabo. Nzobamanura nk’ibiremwa biguruka vyo mu kirere. Nzobatoza indero nisunze inkuru yashikirijwe ikoraniro ryabo. <span id="chapter7_verse13"></span><strong><sup>13 </sup></strong>Baragowe, kuko bampunze! Bazonyagwa, kuko bangabitanijeko! Jewe naratanguye kubacungura, mugabo bo bamvuzeko ibinyoma. <span id="chapter7_verse14"></span><strong><sup>14 </sup></strong>Ntibantabaje n’umutima wabo, naho bagumye baborogera ku bitanda vyabo. Bagumye biraramangiye kubera intete zabo n’umuvinyu usosa wabo; bagumye bangarariza. <span id="chapter7_verse15"></span><strong><sup>15 </sup></strong>Jewe narabatoza indero koko; narakomeza amaboko yabo, mugabo bo bakaguma bangīra imigambi mibi. <span id="chapter7_verse16"></span><strong><sup>16 </sup></strong>Maze batangura kugaruka, mugabo atari ku gusenga kw’ukuri; bari bameze nk’umuheto utanangiriye. Abaganwa babo bazogwishwa n’inkota kubera imisibo y’ururimi rwabo. Ni co gituma bazobatwengera mw’ijigo mu gihugu ca Misiri.”</p>
</body>
</html>
