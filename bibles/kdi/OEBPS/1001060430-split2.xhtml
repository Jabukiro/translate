<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yoweli 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yoweli</a>  <a href="biblechapternav29.xhtml">2</a> : <a href="bibleversenav29_2.xhtml">1 - 32</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>“Nimuvuze inzamba i Siyoni, mukome akaruru k’intambara ku musozi wanje mweranda. Ababa mu gihugu bose nibahagarike umutima; kuko umusi wa Yehova uriko uraza, kuko uri hafi! <span id="chapter2_verse2"></span><strong><sup>2 </sup></strong>Ni umusi w’umwiza n’umuzimagiza, umusi w’ibicu n’umuzimagiza w’umuzitanya, nk’umuco w’umutwenzi utambitse ku misozi.</p>
<p id="p10" data-pid="10" class="p10 sb">“Hari igisata kigwiriye kandi gikomeye; nta kimeze nka co cigeze kubaho kuva mu bihe vya kera bitagira urugero<span id="footnotesource4"></span><a epub:type="noteref" href="#footnote4">*</a>, kandi mu nyuma zaco nta kizokwongera kubaho gushika mu myaka izoza uko iyaruka rikurikira irindi. <span id="page1360" class="pageNum" data-no="1360" data-before-text="1360"></span><span id="chapter2_verse3"></span><strong><sup>3 </sup></strong>Imbere yaco umuriro warigase, inyuma yaco na ho urubeya ruratongora. Imbere yaco igihugu kimeze nka wa murima wa Edeni, mugabo inyuma yaco ni agahinga k’umusaka; emwe, nta na kimwe gicika kw’icumu.</p>
<p id="p11" data-pid="11" class="p11 sb"><span id="chapter2_verse4"></span><strong><sup>4 </sup></strong>“Gifise ishusho nk’iy’amafarasi, kandi baguma biruka nk’amafarasi y’imbangutsi. <span id="chapter2_verse5"></span><strong><sup>5 </sup></strong>Baguma bikina amatavu ukamengo ni urwamo rw’imikogote ku masonga y’imisozi, ukamengo ni urwamo rw’umuriro ururumba urigata ibishakara. Ni nk’igisata gikomeye, gitonze urugamba. <span id="chapter2_verse6"></span><strong><sup>6 </sup></strong>Ibisata vy’abantu bizogira ububabare bukaze kubera co. Nayo mu maso ha bose, ntihazobura kujonjogora.</p>
<p id="p12" data-pid="12" class="p12 sb"><span id="chapter2_verse7"></span><strong><sup>7 </sup></strong>“Biruka nk’abanyabubasha. Burira uruhome nk’abarwanyi. Umwe wese muri bo ajana inzira ziwe bwite, kandi ntibahindura iminyuro yabo. <span id="chapter2_verse8"></span><strong><sup>8 </sup></strong>Ntibasunikana. Baguma bagenda nk’umugabo ari mu nzira yiwe; bishitse bamwe bakagwa mu myampi, abandi ntibahagarara.</p>
<p id="p13" data-pid="13" class="p13 sb"><span id="chapter2_verse9"></span><strong><sup>9 </sup></strong>“Bitera mu gisagara. Biruka ku ruhome. Burira ku mazu. Binjirana mu madirisha nk’igisuma. <span id="chapter2_verse10"></span><strong><sup>10 </sup></strong>Imbere y’ico gisata igihugu kirahagaritse umutima, amajuru yatigise. Izuba n’ukwezi vyacuze umwiza, inyenyeri na zo zidohora ukwakaka kwazo. <span id="chapter2_verse11"></span><strong><sup>11 </sup></strong>Emwe, Yehova ubwiwe azokwumvikanisha ijwi ryiwe imbere y’inteko ziwe za gisirikare, kuko ikambi yiwe igwiriye cane. Kuko uwushitsa ijambo ryiwe ari uw’inkomezi; kuko umusi wa Yehova uhambaye kandi uteye ubwoba cane; kandi ni nde yowihanganira?”</p>
<p id="p14" data-pid="14" class="p14 sb"><span id="chapter2_verse12"></span><strong><sup>12 </sup></strong>“Kandi n’ubu nyene,” ni ko Yehova avuze, “nimungarukeko n’imitima yanyu yose, mwisonzesha, murira, muboroga. <span id="chapter2_verse13"></span><strong><sup>13 </sup></strong>Nimutantamure imitima yanyu, si impuzu zanyu; nimugaruke kuri Yehova Imana yanyu, kuko ari umunyempuhwe n’umunyembabazi, ateba gushavura kandi agwije ubuntu bwuzuye urukundo, na we ntazobura kwicuza kuri ivyo vyago. <span id="chapter2_verse14"></span><strong><sup>14 </sup></strong>Ni nde azi ko atazohindukira akicuza vy’ukuri, inyuma yavyo agasiga umuhezagiro, ari wo shikanwa ry’intete n’ishikanwa ry’ikinyobwa ku bwa Yehova Imana yanyu?</p>
<p id="p15" data-pid="15" class="p15 sb"><span id="chapter2_verse15"></span><strong><sup>15 </sup></strong>“Nimuvuze inzamba i Siyoni. Nimweze igihe co kwisonzesha. Nimukoranye ikoraniro ry’agakūra. <span id="chapter2_verse16"></span><strong><sup>16 </sup></strong>Nimukoranirize hamwe abantu. Nimweze ishengero. Nimwegeranirize hamwe abatama. Nimukoranirize hamwe abana n’abonka. Umukwe nasohoke ave mu cumba ciwe, n’umugeni ave mu cumba ciwe c’ubugeni.</p>
<p id="p16" data-pid="16" class="p16 sb"><span id="chapter2_verse17"></span><strong><sup>17 </sup></strong>“Hagati y’ibaraza n’igicaniro, abaherezi, abasuku ba Yehova, nibarire bavuge bati: ‘Umvira akagongwe abantu bawe, Yehova we, kandi intoranwa yawe ntuyigire iceyi, ngo amahanga abaganze. Kubera iki bokwirirwa baravugira mu bisata vy’abantu ngo: “Mbega Imana yabo iri he?”’ <span id="chapter2_verse18"></span><strong><sup>18 </sup></strong>Yehova azogirira umwete igihugu ciwe, agirire impuhwe abantu biwe. <span id="chapter2_verse19"></span><strong><sup>19 </sup></strong>Kandi Yehova azokwishura abantu biwe ati: ‘Ehe ngira ndabarungikire intete n’umuvinyu mushasha n’amavuta, <span id="page1361" class="pageNum" data-no="1361" data-before-text="1361"></span>namwe ntimuzobura guhazwa na vyo; kandi sinzokwongera kubagira iceyi mu mahanga. <span id="chapter2_verse20"></span><strong><sup>20 </sup></strong>Umunyaburaruko nzomubakurako ndamushire kure yanyu, ndamushwiragirize koko mu gihugu kigadutse, ahantu h’igiharabuga, mu maso hiwe haraba ku kiyaga co mu buseruko, igice ciwe c’inyuma na co kiraba ku kiyaga co mu burengero. Kandi umuduhu umuvako uzoduga koko, umunuko umuvako na wo ugume uduga; kuko vy’ukuri Imana izokora ikintu gikomeye mu vyo ikora.’</p>
<p id="p17" data-pid="17" class="p17 sb"><span id="chapter2_verse21"></span><strong><sup>21 </sup></strong>“Ntugire ubwoba, butaka we! Nunezerwe uhimbarwe; kuko vy’ukuri Yehova azokora ikintu gikomeye mu vyo akora. <span id="chapter2_verse22"></span><strong><sup>22 </sup></strong>Ntimugire ubwoba, mwa bikoko vyo mu gahinga, kuko amatongo y’uburagiriro yo mu gahinga atazobura gutotahara. Kuko igiti kizotanga koko ivyamwa vyaco. Igiti c’umusukoni be n’umuzabibu ntibizobura gutanga inkomezi zavyo. <span id="chapter2_verse23"></span><strong><sup>23 </sup></strong>Namwe bana ba Siyoni, nimunezerwe muhimbarwe muri Yehova Imana yanyu; kuko atazobura kubaha imvura y’agatasi ku rugero rukwiriye, kandi azobacuncuburirako imvura, imvura y’agatasi n’imvura y’impeshi, nko mu ntango. <span id="chapter2_verse24"></span><strong><sup>24 </sup></strong>Emwe, imbuga z’ikubitiro zizokwuzura intete zisukuye, n’ibikono muganiramwo bisesekare umuvinyu mushasha n’amavuta. <span id="chapter2_verse25"></span><strong><sup>25 </sup></strong>Nzobashumbusha ku myaka yariwe n’uruzige be n’uruzige rutagira amababa rwikwega hasi, n’inyenzi n’ikinyabwoya, za nteko zanje za gisirikare zikomeye nabarungikamwo. <span id="chapter2_verse26"></span><strong><sup>26 </sup></strong>Emwe, muzorya, murye muhage, kandi ntimuzobura gushemeza izina rya Yehova Imana yanyu yabakoreye ibintu vy’agatangaza gutyo; kandi abantu banje ntaho bazomaramara, gushika igihe kitagira urugero. <span id="chapter2_verse27"></span><strong><sup>27 </sup></strong>Kandi muzobwirizwa kumenya yuko ndi hagati muri Isirayeli, be n’uko jewe ndi Yehova Imana yanyu kandi ko ata wundi ariho. Kandi abantu banje ntaho bazomaramara, gushika igihe kitagira urugero.</p>
<p id="p18" data-pid="18" class="p18 sb"><span id="chapter2_verse28"></span><strong><sup>28 </sup></strong>“Kandi inyuma y’ivyo, uku ni ko bitegerezwa kuba: nzosuka impwemu yanje ku bari n’umubiri b’ubwoko bwose, kandi abahungu banyu n’abakobwa banyu bazovuga koko ubuhanuzi. Abatama banyu bazorota indoto. N’abasore banyu bazobona ivyo beretswe. <span id="chapter2_verse29"></span><strong><sup>29 </sup></strong>Kandi nzosuka impwemu yanje mbere no ku basuku n’abasukukazi muri iyo misi.</p>
<p id="p19" data-pid="19" class="p19 sb"><span id="chapter2_verse30"></span><strong><sup>30 </sup></strong>“Kandi nzotanga ibitangaza mu majuru no kw’isi, amaraso n’umuriro n’inkingi z’umwotsi. <span id="chapter2_verse31"></span><strong><sup>31 </sup></strong>Izuba rizohinduka umwiza, ukwezi guhinduke amaraso, imbere y’uko haza wa musi uhambaye kandi uteye ubwoba wa Yehova. <span id="chapter2_verse32"></span><strong><sup>32 </sup></strong>Kandi uku ni ko bitegerezwa kuba: umuntu wese yambaza izina rya Yehova azokira; kuko ku musozi Siyoni be n’i Yeruzalemu hazoboneka abacitse kw’icumu, nk’uko Yehova yavuze, no mu barokotse, abo Yehova ahamagara.”</p>
<div class="groupFootnote"><aside epub:type="footnote"><div epub:type="footnote" id="footnote4"><p id="p31" data-pid="31"><a href="1001060430-split2.xhtml#footnotesource4">^ <span class="footnoteref">Yow. 2:2</span></a> Raba <a href="1001060600.xhtml#pos4492">Inyongera ya 21</a>.</p></div></aside>
</div>
</body>
</html>
