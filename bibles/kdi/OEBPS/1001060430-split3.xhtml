<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yoweli 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yoweli</a>  <a href="biblechapternav29.xhtml">3</a> : <a href="bibleversenav29_3.xhtml">1 - 21</a></p>
<p id="p20" data-pid="20" class="p20 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>“Kuko ehe, muri iyo misi no muri ico gihe, ninagarukana imbohe za Yuda na Yeruzalemu, <span id="chapter3_verse2"></span><strong><sup>2 </sup></strong>nzokoraniriza <span id="page1362" class="pageNum" data-no="1362" data-before-text="1362"></span>hamwe rero amahanga yose, ndayamanukane mu kiyaya co hasi ca Yehoshafati; kandi nzobūranirayo na bo kubera abantu banje n’intoranwa yanje Isirayeli, abo basanzaje mu mahanga; kandi bagabaguye igihugu canje. <span id="chapter3_verse3"></span><strong><sup>3 </sup></strong>Bagumye bapfindira ubupfindo abantu banje, bagatanga umwana w’umuhungu bamukavye umumaraya, umwana w’umukobwa bakamugurisha bamukavye umuvinyu, ngo binywere.</p>
<p id="p21" data-pid="21" class="p21 sb"><span id="chapter3_verse4"></span><strong><sup>4 </sup></strong>“Namwe none, muhuriye ku ki nanje ga yemwe Tiro na Sidoni na mwebwe turere twa Filisitiya? Mbega ivyo ni vyo mungirira nka yo mpembo mumpaye? Nimba ivyo ari vyo mungirira, nzobibishura ningoga, bimwe vyihuta, muvyikorere ku mitwe yanyu. <span id="chapter3_verse5"></span><strong><sup>5 </sup></strong>Kuko mwatwaye ifeza yanje n’inzahabu yanje, ibintu vyanje vyiza bihimbaye mukabizana mu nsengero zanyu; <span id="chapter3_verse6"></span><strong><sup>6 </sup></strong>abana ba Yuda be n’abana ba Yeruzalemu mwarabagurishije ku bana b’Abagiriki, kugira ngo mubomorere kure y’akarere kabo bwite; <span id="chapter3_verse7"></span><strong><sup>7 </sup></strong>ehe ngira ndabavyure baze bavuye iyo mwabagurishije, kandi ivyo mwagize nzobibishura muvyikorere ku mitwe yanyu. <span id="chapter3_verse8"></span><strong><sup>8 </sup></strong>Abahungu banyu n’abakobwa banyu nzobagurisha mu kuboko kw’abana ba Yuda, na bo babagurishe ku bantu b’i Sheba, kw’ihanga rya kure; kuko Yehova ubwiwe abivuze.</p>
<p id="p22" data-pid="22" class="p22 sb"><span id="chapter3_verse9"></span><strong><sup>9 </sup></strong>“Nimutangaze ibi mu mahanga, muti: ‘Nimweze intambara! Nimuvyure abanyabubasha! Nibigire hafi! Abarwanyi bose nibaduge! <span id="chapter3_verse10"></span><strong><sup>10 </sup></strong>Nimuhondagure ibirimisho vyanyu mubikuremwo inkota, n’imihoro yo gututūra muyikuremwo amacumu. Nayo uwuri goyigoyi, navuge ati: “Ndi umunyabubasha.” <span id="chapter3_verse11"></span><strong><sup>11 </sup></strong>Nimugire ico mufashije, muze, yemwe mahanga mwese muri hirya no hino, mwikoranirize hamwe.’”</p>
<p id="p23" data-pid="23" class="p23 sb">Manukana abanyabubasha bawe muri ico kibanza, Yehova we!</p>
<p id="p24" data-pid="24" class="p24 sb"><span id="chapter3_verse12"></span><strong><sup>12 </sup></strong>“Amahanga navyuke, aduge mu kiyaya co hasi ca Yehoshafati; kuko ari ho nzovyagira ngo ncire imanza amahanga yose ari hirya no hino.</p>
<p id="p25" data-pid="25" class="p25 sb"><span id="chapter3_verse13"></span><strong><sup>13 </sup></strong>“Nimutume agakero, kuko ivyimburwa vyeze. Nimuze, nimumanuke, kuko uruganiro rw’umuvinyu rwuzuye. Ibikono vyo kuganiramwo birasesekaye; kuko ububi bwabo bwagwiriye. <span id="chapter3_verse14"></span><strong><sup>14 </sup></strong>Amasinzi, amasinzi ari mu kiyaya co hasi co gushitsa ingingo, kuko umusi wa Yehova uri hafi, mu kiyaya co hasi co gushitsa ingingo. <span id="chapter3_verse15"></span><strong><sup>15 </sup></strong>Izuba n’ukwezi ntibizobura gucura umwiza, n’inyenyeri zikadohora ukwakaka kwazo. <span id="chapter3_verse16"></span><strong><sup>16 </sup></strong>Yehova azorohera i Siyoni nk’intambwe, yumvikanishirize ijwi ryiwe i Yeruzalemu. Emwe, ijuru n’isi bizotigita; ariko Yehova azobera ubuhungiro abantu biwe, abere n’iboma bene Isirayeli. <span id="chapter3_verse17"></span><strong><sup>17 </sup></strong>Kandi muzobwirizwa kumenya yuko jewe ndi Yehova Imana yanyu, umwe aba i Siyoni wa musozi wanje mweranda. Kandi Yeruzalemu hategerezwa gucika ahantu heranda; nayo ab’ahandi, ntibazokwongera kuhaca.</p>
<p id="p26" data-pid="26" class="p26 sb"><span id="chapter3_verse18"></span><strong><sup>18 </sup></strong>“Kandi uku ni ko bitegerezwa kuba kuri uwo musi: imisozi izotonyanga umuvinyu usosa, imirambi itembe amata, <span id="page1363" class="pageNum" data-no="1363" data-before-text="1363"></span>n’inzira z’imigezi za Yuda zose zitembe amazi. Kandi imbizi izotemba ivuye mu nzu ya Yehova, inyoshe umwonga w’Ibiti vy’Iminyinya. <span id="chapter3_verse19"></span><strong><sup>19 </sup></strong>Nayo Misiri, izocika igiharabuga; Edomu na yo izocika agahinga k’igiharabuga, kubera ubukazi bagiriye abana ba Yuda, bagasēsa mu gihugu c’abo bana ba Yuda amaraso y’intungane. <span id="chapter3_verse20"></span><strong><sup>20 </sup></strong>Ariko Yuda yoyo, bazoyibamwo gushika igihe kitagira urugero, Yeruzalemu bayibemwo uko iyaruka rikurikira irindi. <span id="chapter3_verse21"></span><strong><sup>21 </sup></strong>Amaraso yabo ntahora mfata ko ari ay’intungane, nzoyafata ko ari ay’intungane; kandi Yehova azoba i Siyoni.”</p>
<div class="groupFootnote"></div>
</body>
</html>
