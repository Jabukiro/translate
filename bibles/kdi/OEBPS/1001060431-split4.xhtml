<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Amosi 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Amosi</a>  <a href="biblechapternav30.xhtml">4</a> : <a href="bibleversenav30_4.xhtml">1 - 13</a></p>
<p id="p21" data-pid="21" class="p21 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>“Nimwumve iri jambo, mwa nka z’i Bashani mwe, mu ri ku musozi wa Samariya, mugunga abantu batobato,  mugakandamiza aboro, mu kabwira ba shobuja ngo: ‘Zana twinywere!’ <span id="chapter4_verse2"></span><strong><sup>2 </sup></strong>Umukama Segaba Yehova yarahiye ubweranda bwiwe ati: ‘“Ehe  imisi irabajeko, kandi azobateruza ivyuma vy’ingobe vy’umuyangayanga, amasigarira yanyu na yo ayateruze amagera. <span id="chapter4_verse3"></span><strong><sup>3 </sup></strong>Muzosohokana mu bihengeri, umwe wese atumbereye imbere yiwe; kandi ntimuzobura gutabwa i Harumoni,” ni ko Yehova avuze.’</p>
<p id="p22" data-pid="22" class="p22 sb"><span id="chapter4_verse4"></span><strong><sup>4 </sup></strong>“‘Nimwiyizire i Beteli mukore ibigabitanyo. I Gilugali mukore ibigabitanyo musubire, hanyuma muzane ibimazi vyanyu mu gitondo; ku musi ugira gatatu muzane ivy’icumi vyanyu. <span id="chapter4_verse5"></span><strong><sup>5 </sup></strong>Mufumbishe ikimazi c’ugukenguruka mukuye ku vyambiwe, mutangaze amashikanwa atangwa ku bushake; nimuvyamamaze, kuko ni vyo mwakunze, yemwe bene Isirayeli,’ ni ko Umukama Segaba Yehova avuze.</p>
<p id="p23" data-pid="23" class="p23 sb"><span id="chapter4_verse6"></span><strong><sup>6 </sup></strong>“‘Nanje, ku ruhande rwanje, nabahaye amenyo asukuye mu bisagara vyanyu vyose, n’ubukene bw’umukate mu bibanza vyanyu vyose; ariko ntimwangarutseko,’ ni ko Yehova avuze.</p>
<p id="p24" data-pid="24" class="p24 sb"><span id="chapter4_verse7"></span><strong><sup>7 </sup></strong>“‘Kandi narabimye imvura, igihe hari hagisigaye amezi atatu ngo iyimbura rigere; nagwishije imvura ku gisagara kimwe, mugabo ku kindi sinayigwisha. Ku gice kimwe c’itongo imvura yaragwa, mugabo igice ntaba nayigwishijeko kikuma. <span id="chapter4_verse8"></span><strong><sup>8 </sup></strong>Ibisagara bibiri canke bitatu vyaradandabagirana bija ku gisagara kimwe kunywa amazi, ntibihimbe; mugabo ntimwangarutseko,’ ni ko Yehova avuze.</p>
<p id="p25" data-pid="25" class="p25 sb"><span id="chapter4_verse9"></span><strong><sup>9 </sup></strong>“‘Nabateje ukubabuka kw’ibirimwa be n’ururyi. Amatongo yanyu n’imirima yanyu y’imizabibu vyaragwiriye, mugabo ibiti vyanyu vy’imisukoni be n’ibiti vyanyu vy’imyelayo bigakegetwa n’ikinyabwoya; yamara ntimwangarutseko,’ ni ko Yehova avuze.</p>
<p id="p26" data-pid="26" class="p26 sb"><span id="chapter4_verse10"></span><strong><sup>10 </sup></strong>“‘Nabarungitsemwo ikiza kimeze nka kimwe co mu Misiri. Nicishije inkota imisore yanyu, amafarasi yanyu agirwa imbohe. Nagumye ntuma umuduhu wo mu makambi yanyu uduga mu mazuru yanyu; mugabo ntimwangarutseko,’ ni ko Yehova avuze.</p>
<p id="p27" data-pid="27" class="p27 sb"><span id="chapter4_verse11"></span><strong><sup>11 </sup></strong>“‘Natembagaje igihugu canyu, nka kumwe Imana yatembagaza Sodomu na Gomora. Mwahavuye muba nk’urugegene rushikuwe mu muriro; mugabo ntimwangarutseko,’ ni ko Yehova avuze.</p>
<p id="p28" data-pid="28" class="p28 sb"><span id="chapter4_verse12"></span><strong><sup>12 </sup></strong>“Ni co gituma ivyo ari vyo <span id="page1367" class="pageNum" data-no="1367" data-before-text="1367"></span>nzokugirira, ewe Isirayeli! Kubera ko ico kintu nyene ari co nzokugirira, itegurire guhura n’Imana yawe, ewe Isirayeli! <span id="chapter4_verse13"></span><strong><sup>13 </sup></strong>Kuko ehe, Umubumvyi w’imisozi akaba n’Umuremyi w’umuyaga, Umwe abwira umuntu yakuwe mw’ivu ivyo yiyumvira, Umwe ahindura umutwenzi ugacika umukorane, Umwe agendagenda ku bibanza bikirurutse<span id="footnotesource5"></span><a epub:type="noteref" href="#footnote5">*</a> vy’isi, Yehova Imana nyen’ingabo ni ryo zina ziwe.”</p>
<div class="groupFootnote"><aside epub:type="footnote"><div epub:type="footnote" id="footnote5"><p id="p67" data-pid="67"><a href="1001060431-split4.xhtml#footnotesource5">^ <span class="footnoteref">Am. 4:13</span></a> Raba <a href="1001060600.xhtml#pos3629">Inyongera ya 21</a>.</p></div></aside>
</div>
</body>
</html>
