<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mika 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mika</a>  <a href="biblechapternav33.xhtml">3</a> : <a href="bibleversenav33_3.xhtml">1 - 12</a></p>
<p id="p14" data-pid="14" class="p14 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Maze mvuga nti: “Ndabinginze mwumve, yemwe bakuru bo mu ba Yakobo, namwe batware b’inzu ya Isirayeli. Mbega si mwebwe mukwiye kumenya ubutungane? <span id="chapter3_verse2"></span><strong><sup>2 </sup></strong>Mwebwe abanka iciza mugakunda ikibi, abantu mukabakurako urukoba rwabo, n’inyama zabo mukazikura ku magufa yabo. <span id="chapter3_verse3"></span><strong><sup>3 </sup></strong>Mwebwe abariye kandi inyama z’abantu banje, mukabakurako urukoba rwabo, mukamenagura amagufa yabo, mukabajanjagura nk’ibintu biri mu nkono y’umunwa munini, nk’inyama ziri hagati mu nkono. <span id="chapter3_verse4"></span><strong><sup>4 </sup></strong>Ico gihe bazotabaza Yehova, mugabo ntazobishura. Azobahisha mu maso hiwe ico gihe, nk’uko na bo bagize nabi mu vyo bakoze.</p>
<p id="p15" data-pid="15" class="p15 sb"><span id="chapter3_verse5"></span><strong><sup>5 </sup></strong>“Ibi ni vyo Yehova avuze ku bahanuzi batuma abantu banje bayerera, abaronka ico bahekenya n’amenyo yabo maze bagasemerera bati: ‘Ni amahoro!’, ariko iyo umuntu atagize ico abashira mu kanwa bagaca beza intambara ngo bamurwanye; egome, ibi ni vyo avuze ati: <span id="chapter3_verse6"></span><strong><sup>6 </sup></strong>‘Ku bw’ivyo muzoronka ijoro, ku buryo ata kwerekwa kuzohaba; muzoronka umwiza, kugira ngo ntimuragure. Kandi izuba rizorengera koko ku bahanuzi, umurango uzobacurirako umwiza. <span id="chapter3_verse7"></span><strong><sup>7 </sup></strong>Ababonyi bazomaramara ata kabuza, abaraguzi na bo batahe zirayoye. Emwe, bose bazopfuka ubwanwa bwabo bwo haruguru, kuko ata nyishu ivuye ku Mana iriho.’”</p>
<p id="p16" data-pid="16" class="p16 sb"><span id="chapter3_verse8"></span><strong><sup>8 </sup></strong>Ariko jeho, bivuye ku mpwemu ya Yehova, nsigaye nuzuye ububasha n’ubutungane n’ubushobozi, kugira ngo menyeshe Yakobo umugararizo wiwe na Isirayeli igicumuro ciwe.</p>
<p id="p17" data-pid="17" class="p17 sb"><span id="chapter3_verse9"></span><strong><sup>9 </sup></strong>Ndabinginze mwumve ibi, yemwe bakuru b’inzu ya Yakobo namwe batware b’inzu ya Isirayeli, mwebwe abanka urunuka ubutungane mukaba n’abahetarika ikintu cose kigororotse, <span id="chapter3_verse10"></span><strong><sup>10 </sup></strong>mukubakisha Siyoni ugusesa amaraso, Yeruzalemu mukayubakisha ukutagororoka. <span id="chapter3_verse11"></span><strong><sup>11 </sup></strong>Abakuru biwe baca imanza ku giturire, abaherezi biwe bakigishiriza ingero, abahanuzi biwe na bo bakaragura ku mahera; yamara baguma bishimikiza Yehova mu kuvuga bati: “Mbega Yehova ntari hagati muri twebwe? Ntituzoshikirwa n’ivyago.” <span id="chapter3_verse12"></span><strong><sup>12 </sup></strong>Ni co gituma Siyoni izorimwa nk’umurima kubera mwebwe, Yeruzalemu na yo igacika ibirundo vy’ibihomvagurike, n’umusozi wa ya nzu ukaba nk’ibibanza bikirurutse vy’ikibira.</p>
</body>
</html>
