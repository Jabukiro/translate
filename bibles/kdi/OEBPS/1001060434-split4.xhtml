<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mika 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mika</a>  <a href="biblechapternav33.xhtml">4</a> : <a href="bibleversenav33_4.xhtml">1 - 13</a></p>
<p id="p18" data-pid="18" class="p18 sb"><span id="page1380" class="pageNum" data-no="1380" data-before-text="1380"></span><span id="chapter4"></span><span id="chapter4_verse1"></span><span class="w_ch"><strong>4 </strong></span>Ibi ni vyo bizotegerezwa kuba mu kiringo ca nyuma c’imisi: umusozi w’inzu ya Yehova uzoshimangirwa hejuru y’isonga ry’imisozi, emwe, uduzwe hejuru y’imirambi; kandi ibisata vy’abantu bizorindiga koko bija kuri wo. <span id="chapter4_verse2"></span><strong><sup>2 </sup></strong>Amahanga menshi azogenda koko, avuge ati: “Nimuze tuduge ku musozi wa Yehova no ku nzu y’Imana ya Yakobo; izotwigisha inzira zayo, natwe tuzogendera mu minyuro yayo.” Kuko i Siyoni hazova itegeko, n’i Yeruzalemu hakava ijambo rya Yehova. <span id="chapter4_verse3"></span><strong><sup>3 </sup></strong>Azoca imanza koko mu bisata vy’abantu vyinshi, agorore ibintu ku bijanye n’amahanga akomeye ya kure. Kandi inkota zabo bazobwirizwa kuzicuramwo ibirimisho, n’amacumu yabo bayacuremwo imihoro yo gututūra. Ntibazobangura inkota, ihanga ngo riyibangurire irindi hanga, eka ntibazokwongera kwiga kurwana. <span id="chapter4_verse4"></span><strong><sup>4 </sup></strong>Emwe, bazokwicara umwe wese munsi y’umuzabibu wiwe no munsi y’igiti ciwe c’umusukoni, kandi nta n’umwe azobajugumiza; kuko akanwa nyene ka Yehova nyen’ingabo<span id="footnotesource3"></span><a epub:type="noteref" href="#footnote3">*</a> kabivuze.</p>
<p id="p19" data-pid="19" class="p19 sb"><span id="chapter4_verse5"></span><strong><sup>5 </sup></strong>Kuko ibisata vy’abantu vyose bizogendera kimwekimwe cose mw’izina ry’imana yaco; ariko tweho tuzogendera mw’izina rya Yehova Imana yacu gushika igihe kitagira urugero, egome, ibihe bidahera.</p>
<p id="p20" data-pid="20" class="p20 sb"><span id="chapter4_verse6"></span><strong><sup>6 </sup></strong>“Kuri uwo musi,” ni ko Yehova avuze, “nzokoranya uwacumbagira; kandi uwari yarashwiragiye nzomwegeraniriza hamwe, egome, uwo nagiriye nabi. <span id="chapter4_verse7"></span><strong><sup>7 </sup></strong>Uwacumbagira nzomugira amasigarira, n’uwari yarirukaniwe kure ndamugire ihanga rikomeye; kandi Yehova azobaganza ku musozi Siyoni, guhera ubu gushika igihe kitagira urugero.</p>
<p id="p21" data-pid="21" class="p21 sb"><span id="chapter4_verse8"></span><strong><sup>8 </sup></strong>“Nawe, ewe munara w’ubusho, kidunduri c’umukobwa wa Siyoni, izoshika no kuri wewe, egome, ya nganji ya mbere izoza, bwa bwami bw’umukobwa wa Yeruzalemu.</p>
<p id="p22" data-pid="22" class="p22 sb"><span id="chapter4_verse9"></span><strong><sup>9 </sup></strong>“Kubera iki none uguma uvuza induru n’ijwi rirenga? Mbega nta mwami ari muri wewe, canke na ho umujanama wawe yoba yapfuye, ko wafashwe n’ububabare nk’ubw’umugore ariko yibaruka? <span id="chapter4_verse10"></span><strong><sup>10 </sup></strong>Nugire ububabare bukaze kandi uturikishe, ewe mukobwa wa Siyoni, nk’umugore ariko yibaruka, kuko ubu uzosohoka uvuye mu gisagara, ukaba koko mu gahinga. Uzoshika i Babiloni ata kabuza. Aho ni ho uzorokorerwa. Ni ho Yehova azogucungurira akagukura mu kiganza c’abansi bawe.</p>
<p id="p23" data-pid="23" class="p23 sb"><span id="chapter4_verse11"></span><strong><sup>11 </sup></strong>“Ubu rero amahanga menshi azokoranywa ata kabuza kugira akurwanye, amwe avuga ngo: ‘Nahumanywe, kandi amaso yacu yitegereze Siyoni.’ <span id="chapter4_verse12"></span><strong><sup>12 </sup></strong>Ariko yo ntiyamenye ivyiyumviro vya Yehova, kandi ntiyategereye inama yiwe; kuko azoyakoraniriza hamwe koko ku mbuga y’ikubitiro nk’imikama y’ibinyantete ihejeje gutemwa.</p>
<p id="p24" data-pid="24" class="p24 sb"><span id="chapter4_verse13"></span><strong><sup>13 </sup></strong>“Haguruka ukubite nk’uko bakubita intete, ewe mukobwa wa Siyoni; kuko ihembe ryawe nzorihindura icuma, n’ibinono vyawe nkabihindura <span id="page1381" class="pageNum" data-no="1381" data-before-text="1381"></span>umujumpu, kandi uzosya koko ibisata vy’abantu vyinshi; inyungu yabo y’akarenganyo uzoyiziririza ibe iyihebewe Yehova, n’amatunga yabo aheberwe Umukama w’ukuri w’isi yose.”</p>
<div class="groupFootnote"><aside epub:type="footnote"><div epub:type="footnote" id="footnote3"><p id="p47" data-pid="47"><a href="1001060434-split4.xhtml#footnotesource3">^ <span class="footnoteref">Mika 4:4</span></a> Raba <a href="1001060600.xhtml#pos13329">Inyongera ya 21</a>.</p></div></aside>
</div>
</body>
</html>
