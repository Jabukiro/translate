<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mika 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mika</a>  <a href="biblechapternav33.xhtml">6</a> : <a href="bibleversenav33_6.xhtml">1 - 16</a></p>
<p id="p31" data-pid="31" class="p31 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Ndabinginze mwumve ivyo Yehova avuga. Haguruka uburanire imbere y’imisozi, kandi imirambi niyumve ijwi <span id="page1382" class="pageNum" data-no="1382" data-before-text="1382"></span>ryawe. <span id="chapter6_verse2"></span><strong><sup>2 </sup></strong>Nimwumve, yemwe misozi, imburano za Yehova, namwe bintu biramba, mwebwe mishinge y’isi; kuko Yehova afitaniye imburano n’abantu biwe, azoburana na Isirayeli:</p>
<p id="p32" data-pid="32" class="p32 sb"><span id="chapter6_verse3"></span><strong><sup>3 </sup></strong>“Yemwe bantu banje, mbega nabakoreye iki? Kandi nabaruhishije gute? Nimunyagirize. <span id="chapter6_verse4"></span><strong><sup>4 </sup></strong>Kuko nabaduganye ndabakuye mu gihugu ca Misiri, nkabacungura ndabakuye mu nzu y’abashumba; maze narungitse imbere yanyu Musa na Aroni na Miriyamu. <span id="chapter6_verse5"></span><strong><sup>5 </sup></strong>Yemwe bantu banje, ndabinginze mwibuke umugambi wa Balaki umwami wa Mowabu be n’ivyo Balamu mwene Beyori yamwishuye. Mwibuke ivyabaye kuva i Shitimu gushika i Gilugali, kugira ngo ibikorwa bigororotse vya Yehova bimenyekane.”</p>
<p id="p33" data-pid="33" class="p33 sb"><span id="chapter6_verse6"></span><strong><sup>6 </sup></strong>Mbega nzorengukana iki imbere ya Yehova? Mbega nzokwunamana iki imbere y’Imana yo hejuru? None nzorengukana imbere yiwe amashikanwa aturirwa uko yakabaye, inyana zimaze umwaka? <span id="chapter6_verse7"></span><strong><sup>7 </sup></strong>Mbega Yehova azohimbarwa n’amapfizi y’intama ibihumbi, n’inzuzi z’amavuta ibihumbi mirongo? Mbega nzotanga umuhungu wanje w’imfura ku bw’umugararizo wanje, icamwa c’inda yanje ku bw’igicumuro canje? <span id="chapter6_verse8"></span><strong><sup>8 </sup></strong>Yaraguhishuriye iciza ico ari co, ewe muntu yakuwe mw’ivu! None hari ikindi Yehova agusaba atari ugukurikiza ubutungane no gukunda ubuntu no kugendana n’Imana yawe wifashe ruto?</p>
<p id="p34" data-pid="34" class="p34 sb"><span id="chapter6_verse9"></span><strong><sup>9 </sup></strong>Ijwi rya Yehova rirasemerera ribwira igisagara, kandi umuntu w’ubukerebutsi ngirakamaro azotinya izina ryawe. Nimwumve inkoni n’uwayishinze igikorwa. <span id="chapter6_verse10"></span><strong><sup>10 </sup></strong>Mbega mu nzu y’umubisha haracariyo amatunga y’ububisha, n’ingero ya efa igeruye yiyamirizwa? <span id="chapter6_verse11"></span><strong><sup>11 </sup></strong>Mbega noba nera mfise umunzane mubi n’isaho y’amabuye y’ugupimisha ahendana? <span id="chapter6_verse12"></span><strong><sup>12 </sup></strong>Kuko abatunzi biwe basigaye buzuye ubukazi, ababa muri we na bo bakaba bavuze ikinyoma, kandi ururimi rwabo ni urunyamayeri mu kanwa kabo.</p>
<p id="p35" data-pid="35" class="p35 sb"><span id="chapter6_verse13"></span><strong><sup>13 </sup></strong>“Nanje rero nzogukubita urware; uzogirwa umusaka, kubera ibicumuro vyawe. <span id="chapter6_verse14"></span><strong><sup>14 </sup></strong>Uzorya ntuhage, muri wewe hagume hagaragara. Uzotwara ibintu mugabo ntuzobijana ahatagira inkomanzi; n’ivyo wojanye ahatagira inkomanzi, nzobiha inkota. <span id="chapter6_verse15"></span><strong><sup>15 </sup></strong>Uzobiba imbuto mugabo ntuzoshwabura. Uzoganisha ibirenge imyelayo, mugabo ntuzokwisiga amavuta; uzogana n’umuvinyu usosa, mugabo ntuzonywa umuvinyu. <span id="chapter6_verse16"></span><strong><sup>16 </sup></strong>Ivyagezwe vya Omuri n’igikorwa cose c’inzu ya Ahabu birubahirizwa, kandi mugendera mu nama zabo; ni co gituma nzobagira akajoreza, ababa muri we na bo nkabagira ikintu co kuvugiriza agahwa; kandi muzokwikorera iceyi c’ibisata vy’abantu.”</p>
</body>
</html>
