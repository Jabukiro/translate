<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Zekariya 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Zekariya</a>  <a href="biblechapternav38.xhtml">2</a> : <a href="bibleversenav38_2.xhtml">1 - 13</a></p>
<p id="p18" data-pid="18" class="p18 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Nuko ndaramuye amaso, mbona umugabo afise mu kuboko umugozi wo gupimisha. <span id="chapter2_verse2"></span><strong><sup>2 </sup></strong>Mvuga rero nti: “Ugiye hehe?”</p>
<p id="p19" data-pid="19" class="p19 sb">Na we ambwira ati: “Ngiye gupima Yeruzalemu kugira ngo ndabe ubwaguke bwayo n’uburebure bwayo uko bungana.”</p>
<p id="p20" data-pid="20" class="p20 sb"><span id="chapter2_verse3"></span><strong><sup>3 </sup></strong>Maze nya mumarayika yariko avugana nanje aragenda, uwundi mumarayika aza guhura na we. <span id="chapter2_verse4"></span><strong><sup>4 </sup></strong>Hanyuma amubwira ati: “Iruka ubwire uriya musore uti: “‘Yeruzalemu bazosubira kuyibamwo ari nk’akarere karangaye ko mu gihugu hagati, kubera ubwinshi bw’abantu n’ibitungwa bizoba biri muri yo. <span id="chapter2_verse5"></span><strong><sup>5 </sup></strong>Jewe ubwanje,” <span id="page1399" class="pageNum" data-no="1399" data-before-text="1399"></span>ni ko Yehova avuze, “nzoyibera uruhome rw’umuriro irya n’ino, kandi nzoba ubuninahazwa hagati muri yo.”’”</p>
<p id="p21" data-pid="21" class="p21 sb"><span id="chapter2_verse6"></span><strong><sup>6 </sup></strong>“Yemwe! Yemwe! Nimuhunge muve mu gihugu co mu buraruko,” ni ko Yehova avuze.</p>
<p id="p22" data-pid="22" class="p22 sb">“Kuko nabashwiragirije mu miyaga ine y’amajuru,” ni ko Yehova avuze.</p>
<p id="p23" data-pid="23" class="p23 sb"><span id="chapter2_verse7"></span><strong><sup>7 </sup></strong>“Yewe Siyoni! Hunga, wewe ubana n’umukobwa wa Babiloni. <span id="chapter2_verse8"></span><strong><sup>8 </sup></strong>Kuko ibi ari vyo Yehova nyen’ingabo avuze: ‘Amaze kuninahazwa, yarantumye ku mahanga yahora abanyaga; kuko uwubakozeko aba akoze ku mbone y’ijisho ryanje. <span id="chapter2_verse9"></span><strong><sup>9 </sup></strong>Kuko ehe ngira ndabazungagirize ukuboko, kandi koko bazobera isahu abashumba babo.’ Namwe muzomenya koko yuko Yehova nyen’ingabo ari we yantumye.</p>
<p id="p24" data-pid="24" class="p24 sb"><span id="chapter2_verse10"></span><strong><sup>10 </sup></strong>“Semerera n’ijwi rirenga wongere unezerwe, ewe mukobwa wa Siyoni; kuko ehe ndaje, kandi nzoba hagati muri wewe,” ni ko Yehova avuze. <span id="chapter2_verse11"></span><strong><sup>11 </sup></strong>“Egome, amahanga menshi azokwifatanya na Yehova kuri uwo musi, abe koko abantu banje; kandi nzoba hagati muri wewe.” Nawe uzomenya ata kabuza yuko Yehova nyen’ingabo ari we yantumye kuri wewe. <span id="chapter2_verse12"></span><strong><sup>12 </sup></strong>Yehova azokwigarurira koko Yuda, imubere umugabane ku butaka bweranda, kandi azokwongera gutoranya Yeruzalemu. <span id="chapter2_verse13"></span><strong><sup>13 </sup></strong>Nimucereze imbere ya Yehova, yemwe abafise umubiri mwese, kuko yahagurutse avuye ahantu hiwe heranda aba.</p>
</body>
</html>
