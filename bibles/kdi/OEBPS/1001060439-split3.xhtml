<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Zekariya 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Zekariya</a>  <a href="biblechapternav38.xhtml">3</a> : <a href="bibleversenav38_3.xhtml">1 - 10</a></p>
<p id="p25" data-pid="25" class="p25 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Nuko anyereka Yosuwa umuherezi mukuru ahagaze imbere y’umumarayika wa Yehova, na Shetani ahagaze iburyo bwiwe kugira ngo amurwanye. <span id="chapter3_verse2"></span><strong><sup>2 </sup></strong>Maze nya mumarayika wa Yehova abwira Shetani ati: “Yehova aguhambarire, ewe Shetani, egome, Yehova aguhambarire, we atoranya Yeruzalemu! Mbega uwo mugabo si ingegene yokowe mu muriro?”</p>
<p id="p26" data-pid="26" class="p26 sb"><span id="chapter3_verse3"></span><strong><sup>3 </sup></strong>Kandi Yosuwa yari yambaye impuzu zicafuye, akaba yari ahagaze imbere ya nya mumarayika. <span id="chapter3_verse4"></span><strong><sup>4 </sup></strong>Nuko uno arishura, abwira abari bahagaze imbere yiwe ati: “Nimumukure izo mpuzu zicafuye.” Maze amubwira ati: “Raba ngukuyeko ikosa ryawe, kandi ugira wambikwe amakanzu y’imararubanza.”</p>
<p id="p27" data-pid="27" class="p27 sb"><span id="chapter3_verse5"></span><strong><sup>5 </sup></strong>Nca mvuga nti: “Nibamushire ku mutwe igitambara gisukuye.” Nuko bamushira ku mutwe igitambara gisukuye bongera bamwambika impuzu; kandi nya mumarayika wa Yehova yari ahagaze ng’aho. <span id="chapter3_verse6"></span><strong><sup>6 </sup></strong>Uwo mumarayika wa Yehova atangura gushingira intahe Yosuwa ati: <span id="chapter3_verse7"></span><strong><sup>7 </sup></strong>“Ibi ni vyo Yehova nyen’ingabo avuze: ‘Niwagendera mu nzira zanje, ugashitsa ivyo nakujeje, ni wewe rero uzocira imanza inzu yanje ukongera ukarinda ibigo vyanje; kandi nzoguha koko ubwishikira muri aba bahagaze ng’aha.’</p>
<p id="p28" data-pid="28" class="p28 sb"><span id="chapter3_verse8"></span><strong><sup>8 </sup></strong>“‘Ndakwinginze wumve, ewe Yosuwa umuherezi mukuru, wewe na bagenzawe bicaye imbere yawe, kuko ari abagabo bakora bwa mburizi; kuko raba, ngira ninjize umusavyi wanje Munago! <span id="chapter3_verse9"></span><strong><sup>9 </sup></strong>Kuko ehe raba ibuye nshize imbere <span id="page1400" class="pageNum" data-no="1400" data-before-text="1400"></span>ya Yosuwa! Kuri iryo buye rimwe hariko amaso indwi. Ehe ngira ndarisarureko udusaruro twaryo,’ ni ko Yehova nyen’ingabo avuze, ‘kandi nzokuraho ikosa ry’ico gihugu mu musi umwe.’</p>
<p id="p29" data-pid="29" class="p29 sb"><span id="chapter3_verse10"></span><strong><sup>10 </sup></strong>“‘Kuri uwo musi,’ ni ko Yehova nyen’ingabo avuze, ‘muzohamagarana muri munsi y’umuzabibu no munsi y’igiti c’umusukoni.’”</p>
</body>
</html>
