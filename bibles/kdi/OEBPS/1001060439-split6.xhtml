<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Zekariya 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Zekariya</a>  <a href="biblechapternav38.xhtml">6</a> : <a href="bibleversenav38_6.xhtml">1 - 15</a></p>
<p id="p48" data-pid="48" class="p48 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Nuko nongera kuraramura amaso, mbona imikogote ine isohotse ivuye hagati y’imisozi ibiri, iyo misozi ikaba yari imisozi y’umujumpu. <span id="chapter6_verse2"></span><strong><sup>2 </sup></strong>Umukogote wa mbere wariko amafarasi atukura, uwa kabiri na wo amafarasi yirabura. <span id="chapter6_verse3"></span><strong><sup>3 </sup></strong>Umukogote wa gatatu wariko amafarasi yera, uwa kane na wo amafarasi y’utudorodonzi, y’amabara avangavanze.</p>
<p id="p49" data-pid="49" class="p49 sb"><span id="chapter6_verse4"></span><strong><sup>4 </sup></strong>Maze mbaza nya mumarayika yariko avugana nanje nti: “Ivyo ni ibiki ga mukama wanje?”</p>
<p id="p50" data-pid="50" class="p50 sb"><span id="chapter6_verse5"></span><strong><sup>5 </sup></strong>Nya mumarayika anyishura rero ati: “Izo ni za mpwemu zine zo mu majuru zisohoka zimaze guhagarara imbere y’Umukama w’isi yose. <span id="chapter6_verse6"></span><strong><sup>6 </sup></strong>Ku bijanye n’umukogote uriko amafarasi yirabura, ano agiye mu gihugu co mu buraruko; ayera abwirizwa kuja hakurya y’ikiyaga; ay’utudorodonzi na yo abwirizwa kuja mu gihugu co mu bumanuko. <span id="chapter6_verse7"></span><strong><sup>7 </sup></strong>Ay’amabara avangavanze abwirizwa kugenda, akaguma arondera iyo aja, kugira ngo agendagende mw’isi.” Maze avuga ati: “Nimugende, mugendagende mw’isi.” Nya mafarasi atangura rero kugendagenda mw’isi.</p>
<p id="p51" data-pid="51" class="p51 sb"><span id="chapter6_verse8"></span><strong><sup>8 </sup></strong>Nuko atangura gusemerera yerekeza iyo ndi, ambwira ati: “Raba, ariya agiye mu gihugu co mu buraruko ni yo yatumye impwemu ya Yehova iruhuka mu gihugu co mu buraruko.”</p>
<p id="p52" data-pid="52" class="p52 sb"><span id="chapter6_verse9"></span><strong><sup>9 </sup></strong>Ijambo rya Yehova ryongera kunzako riti: <span id="chapter6_verse10"></span><strong><sup>10 </sup></strong>“Haze hagire ivyakīrwa bivuye ku bajanywe ari inyagano, egome, <span id="page1402" class="pageNum" data-no="1402" data-before-text="1402"></span>bivuye kuri Heludayi no kuri Tobiya no kuri Yedaya; uze winjire kuri uwo musi, winjire mu nzu ya Yosiya mwene Zefaniya uri kumwe n’abo bavuye i Babiloni. <span id="chapter6_verse11"></span><strong><sup>11 </sup></strong>Uze wakire ifeza n’inzahabu, ukore urugori ruhambaye hanyuma urushire ku mutwe wa Yosuwa mwene Yehozadaki umuherezi mukuru. <span id="chapter6_verse12"></span><strong><sup>12 </sup></strong>Uheze umubwire uti:</p><p data-pid="52" class="p52 sb">“‘Ibi ni vyo Yehova nyen’ingabo avuze: “Ng’uwu umugabo yitwa Munago. Azonagira mu kibanza ciwe bwite, kandi azokwubaka koko urusengero rwa Yehova. <span id="chapter6_verse13"></span><strong><sup>13 </sup></strong>Ni we azokwubaka urusengero rwa Yehova, kandi azogira iteka; azokwicara koko ku ntebe yiwe y’ubwami aganze, kandi azobera umuherezi ku ntebe y’ubwami yiwe; inama y’amahoro izoba hagati y’ayo mabanga yompi. <span id="chapter6_verse14"></span><strong><sup>14 </sup></strong>Urwo rugori ruhambaye ruzoba urwa Helemu n’urwa Tobiya n’urwa Yedaya n’urwa Heni mwene Zefaniya, rubabere icibutso mu rusengero rwa Yehova. <span id="chapter6_verse15"></span><strong><sup>15 </sup></strong>Kandi abari kure bazoza bubake koko mu rusengero rwa Yehova.” Maze muzomenya yuko Yehova nyen’ingabo ari we yabantumyeko. Ivyo bizoba, nimwumviriza koko ijwi rya Yehova Imana yanyu.’”</p>
</body>
</html>
