<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">14</a> : <a href="bibleversenav40_14.xhtml">1 - 36</a></p>
<p id="p113" data-pid="113" class="p113 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Ico gihe nyene, Herodi umutware w’intara, yumva inkuru yerekeye Yezu, <span id="chapter14_verse2"></span><strong><sup>2 </sup></strong>aca abwira abasavyi biwe ati: “Uwo ni Yohani Umubatizi. Yarazuwe mu bapfuye, kandi ni co gituma akora ibikorwa vy’ububasha.” <span id="chapter14_verse3"></span><strong><sup>3 </sup></strong>Kuko Herodi yari yafashe Yohani aramuboha, amuta mw’ibohero kubera Herodiya muka Filipo mwene wabo. <span id="chapter14_verse4"></span><strong><sup>4 </sup></strong>Kuko Yohani yari yahoze amubwira ati: “Ntivyemewe ko umutwara.” <span id="chapter14_verse5"></span><strong><sup>5 </sup></strong>Ariko naho yashaka kumwica, yaratinya isinzi, kubera ko bamufata nk’umuhanuzi. <span id="chapter14_verse6"></span><strong><sup>6 </sup></strong>Mugabo igihe hariko harahimbazwa umusi w’ivuka rya Herodi, umukobwa wa Herodiya yaratamvye arashimisha cane Herodi <span id="chapter14_verse7"></span><strong><sup>7 </sup></strong>ku buryo asezerana ashizeko n’indahiro ko amuha ico asaba cose. <span id="chapter14_verse8"></span><strong><sup>8 </sup></strong>Maze nya mukobwa, yohejwe na nyina, avuga ati: “Numpe ng’aha kw’isiniya umutwe wa Yohani Umubatizi.” <span id="chapter14_verse9"></span><strong><sup>9 </sup></strong>Naho umwami vyamuteye intuntu nyinshi, ku bwo kwubahiriza indahiro yari yarahiye no ku bw’abari bicaranye na we, ategeka ko bawumuha; <span id="chapter14_verse10"></span><strong><sup>10 </sup></strong>maze arungika abantu ngo bace umutwe Yohani mw’ibohero. <span id="chapter14_verse11"></span><strong><sup>11 </sup></strong>Nuko umutwe wiwe uzanwa kw’isiniya, uhabwa nya mwigeme, na we awuzanira nyina. <span id="chapter14_verse12"></span><strong><sup>12 </sup></strong>Amaherezo abigishwa biwe baraza bakuraho ikiziga ciwe baramuhamba, hanyuma baraza babibwira Yezu. <span id="chapter14_verse13"></span><strong><sup>13 </sup></strong>Yezu avyumvise afata ubwato avayo aja <span id="page1438" class="pageNum" data-no="1438" data-before-text="1438"></span>mu gahinga ngo abe ukwa wenyene; mugabo amasinzi aravyumva, aca amukurikira n’amaguru kuva mu bisagara.</p>
<p id="p114" data-pid="114" class="p114 sb"><span id="chapter14_verse14"></span><strong><sup>14 </sup></strong>Buno yururutse ubwato, abona isinzi rinini; bamutera ikigongwe, na we akiza abarwayi babo. <span id="chapter14_verse15"></span><strong><sup>15 </sup></strong>Mugabo bugorovye abigishwa biwe baza kuri we, bavuga bati: “Aha hantu ni mu gahinga kandi amasaha aramaze kwiterera; nurungike ayo masinzi, bagende mu bigwati bigurire ivyo kurya.” <span id="chapter14_verse16"></span><strong><sup>16 </sup></strong>Ariko Yezu ababwira ati: “Ntibirirwa baragenda: Be ari mwebwe mubaha ico barya.” <span id="chapter14_verse17"></span><strong><sup>17 </sup></strong>Bamubwira bati: “Aha nta kindi dufise atari imikate itanu n’ifi zibiri.” <span id="chapter14_verse18"></span><strong><sup>18 </sup></strong>Avuga ati: “Binzanire ng’aha.” <span id="chapter14_verse19"></span><strong><sup>19 </sup></strong>Maze ategeka nya masinzi kugandagaza ku vyatsi, hanyuma afata ya mikate itanu na za fi zibiri, arangamiza mw’ijuru, arabihezagira, hanyuma amaze kumanyagura ya mikate, ayihereza abigishwa, abigishwa na bo bayigaburira nya masinzi. <span id="chapter14_verse20"></span><strong><sup>20 </sup></strong>Bose bararya barahaga, begeranya utumanyu twasigaye, haboneka ibisimbo cumi na bibiri vyuzuye. <span id="chapter14_verse21"></span><strong><sup>21 </sup></strong>Yamara abariye bari abagabo nk’ibihumbi bitanu, hatarimwo abagore n’abana batoyi. <span id="chapter14_verse22"></span><strong><sup>22 </sup></strong>Maze bidatevye, agobera abigishwa biwe kwurira ubwato ngo bamwitangire imbere baje ku yindi nkengera, igihe arungika nya masinzi.</p>
<p id="p115" data-pid="115" class="p115 sb"><span id="chapter14_verse23"></span><strong><sup>23 </sup></strong>Mu nyuma, amaze kurungika ayo masinzi, aduga ku musozi ari wenyene gusenga. Naho bwari bwije, yari wenyene ng’aho. <span id="chapter14_verse24"></span><strong><sup>24 </sup></strong>Ico gihe bwa bwato bwari bumaze kugenda imetero amajana uvuye i musozi, bukagenda bukubagurwa n’imipfunda, kubera ko umuyaga waza ubaturutse imbere. <span id="chapter14_verse25"></span><strong><sup>25 </sup></strong>Mugabo mu gihe c’iterama rigira kane ry’ijoro, aza aho bari agendera ku kiyaga. <span id="chapter14_verse26"></span><strong><sup>26 </sup></strong>Abigishwa ngo bamubone agendera ku kiyaga, bahagarika umutima, bavuga bati: “Ni igihume!” N’ubwoba n’akantu bayiha umunwa. <span id="chapter14_verse27"></span><strong><sup>27 </sup></strong>Mugabo Yezu aca arabavugisha ati: “Nimureme, ni jewe; ntimutinye.” <span id="chapter14_verse28"></span><strong><sup>28 </sup></strong>Petero amwishura ati: “Mukama, nimba ari wewe, ntegeka nze aho uri ngendera ku mazi.” <span id="chapter14_verse29"></span><strong><sup>29 </sup></strong>Na we ati: “Ingo!” Petero aca yururuka ubwato, agendera ku mazi, agana Yezu. <span id="chapter14_verse30"></span><strong><sup>30 </sup></strong>Mugabo aravye ikirura c’umuyaga agira ubwoba, hanyuma atanguye kunyika, akoma induru ati: “Mukama, ntabara!” <span id="chapter14_verse31"></span><strong><sup>31 </sup></strong>Buno nyene Yezu aramvura ukuboko aramufata, amubwira ati: “Wa muntu w’ukwizera guke we, kubera iki waretse ugatwarwa n’ugukekeranya?” <span id="chapter14_verse32"></span><strong><sup>32 </sup></strong>Bamaze kwurira mu bwato, ca kirura c’umuyaga kiraturura. <span id="chapter14_verse33"></span><strong><sup>33 </sup></strong>Maze abari mu bwato bikubita imbere yiwe, bavuga bati: “Uri Umwana w’Imana vy’ukuri.” <span id="chapter14_verse34"></span><strong><sup>34 </sup></strong>Hanyuma barajabuka baja i musozi i Genesareti.</p>
<p id="p116" data-pid="116" class="p116 sb"><span id="chapter14_verse35"></span><strong><sup>35 </sup></strong>Abagabo baho bamumenye, barungika ubutumwa muri iyo ntara yose ihakikuje, maze abantu bamuzanira abari barwaye bose. <span id="chapter14_verse36"></span><strong><sup>36 </sup></strong>Baramwinginga ngo bapfe gusa gukora ku buyonga bw’impuzu yiwe yo hejuru; kandi ababukorako bose barakira neza.</p>
</body>
</html>
