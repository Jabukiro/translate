<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">16</a> : <a href="bibleversenav40_16.xhtml">1 - 28</a></p>
<p id="p123" data-pid="123" class="p123 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Ng’aho Abafarizayo n’Abasadukayo baramwegera, maze kugira bamugerageze, bamusaba ngo abereke ikimenyetso kivuye mw’ijuru. <span id="chapter16_verse2"></span><strong><sup>2 </sup></strong>Abishura ati: “[[Iyo bugorovye mukunda kuvuga muti: ‘Haraza kuba heza, kuko ijuru ritukura nk’umuriro’; <span id="chapter16_verse3"></span><strong><sup>3 </sup></strong>mu gitondo na ho muti: ‘Uno musi haza kwirirwa hakanye cane, kandi imvura irashobora kugwa, kuko ijuru ritukura nk’umuriro, mugabo rikaba ryiraburaniwe.’ Murazi gusobanura uko ijuru risa, mugabo ibimenyetso vy’ibihe ntimushobora kubisobanura.]] <span id="chapter16_verse4"></span><strong><sup>4 </sup></strong>Iyaruka ribi kandi ry’irisambanyi riguma rirondera ikimenyetso, mugabo nta kimenyetso rizohabwa atari ikimenyetso ca Yona.” Aca arigira, abasiga ng’aho.</p>
<p id="p124" data-pid="124" class="p124 sb"><span id="chapter16_verse5"></span><strong><sup>5 </sup></strong>Nuko abigishwa barajabuka baja ku yindi nkengera, bibagira kwitwaza imikate. <span id="chapter16_verse6"></span><strong><sup>6 </sup></strong>Yezu ababwira ati: “Mugume murikanuye, mwiyubare umwambiro w’Abafarizayo n’Abasadukayo.” <span id="chapter16_verse7"></span><strong><sup>7 </sup></strong>Nuko batangura kwiyumvira hagati yabo bati: “Nta mikate twitwaje.” <span id="chapter16_verse8"></span><strong><sup>8 </sup></strong>Yezu arabimenya, aca avuga ati: “Kubera iki muriko mwiyumvira gutyo hagati yanyu, ngo ni uko ata mikate mufise, yemwe ab’ukwizera guke mwe? <span id="chapter16_verse9"></span><strong><sup>9 </sup></strong>Mbega n’ubu ntimutahura ico bishaka kuvuga, canke ntimwibuka ya mikate itanu kuri vya bihumbi bitanu, be n’ibisimbo mwegeranije uko vyangana? <span id="chapter16_verse10"></span><strong><sup>10 </sup></strong>Canke ya mikate indwi kuri vya bihumbi bine, be n’ibisimbo vy’ibifungurwa mwegeranije uko vyangana? <span id="chapter16_verse11"></span><strong><sup>11 </sup></strong>Bigenda gute none ngo ntimutahure yuko ntababwiye imikate? Ariko mwiyubare <span id="page1441" class="pageNum" data-no="1441" data-before-text="1441"></span>umwambiro w’Abafarizayo n’Abasadukayo.” <span id="chapter16_verse12"></span><strong><sup>12 </sup></strong>Maze bategera yuko atababwiye kwiyubara umwambiro w’imikate, ahubwo kwiyubara inyigisho y’Abafarizayo n’Abasadukayo.</p>
<p id="p125" data-pid="125" class="p125 sb"><span id="chapter16_verse13"></span><strong><sup>13 </sup></strong>Yezu amaze kwinjira mu mihingo yo mu turere tw’i Sezariya ya Filipo, abaza abigishwa biwe ati: “Abantu bavuga ko Umwana w’umuntu ari nde?” <span id="chapter16_verse14"></span><strong><sup>14 </sup></strong>Na bo bati: “Bamwe bavuga ngo ni Yohani Umubatizi, abandi ngo ni Eliya, abandi na bo ngo ni Yeremiya canke umwe mu bahanuzi.” <span id="chapter16_verse15"></span><strong><sup>15 </sup></strong>Arababwira ati: “Mweho none muvuga ko ndi nde?” <span id="chapter16_verse16"></span><strong><sup>16 </sup></strong>Simoni Petero yishura ati: “Uri Kristu, Umwana w’Imana nzima.” <span id="chapter16_verse17"></span><strong><sup>17 </sup></strong>Yezu aca amubwira ati: “Urahiriwe, Simoni mwene Yona, kuko ab’inyama n’amaraso atari bo babiguhishuriye, mugabo Dawe ari mw’ijuru ni we yabiguhishuriye. <span id="chapter16_verse18"></span><strong><sup>18 </sup></strong>Vyongeye, ndabikubwiye: Uri Petero, kandi kuri ico gitandara nzohubaka ishengero ryanje, kandi amarembo y’ukuzimu ntazorinesha. <span id="chapter16_verse19"></span><strong><sup>19 </sup></strong>Nzoguha impfunguruzo z’ubwami bwo mw’ijuru, kandi ikintu cose uzoboha kw’isi kizoba ari icaboshwe mw’ijuru, kandi ikintu cose uzobohora kw’isi kizoba ari icabohowe mw’ijuru.” <span id="chapter16_verse20"></span><strong><sup>20 </sup></strong>Maze yihanikiriza abigishwa ngo ntihagire uwo babwira yuko ari we Kristu.</p>
<p id="p126" data-pid="126" class="p126 sb"><span id="chapter16_verse21"></span><strong><sup>21 </sup></strong>Kuva ico gihe Yezu Kristu atangura kwereka abigishwa biwe yuko ategerezwa kuja i Yeruzalemu agashikirwa n’ibintu vyinshi atejwe n’abagabo b’inararibonye n’abakuru b’abaherezi be n’abanditsi, hanyuma akicwa, maze ku musi ugira gatatu akazurwa. <span id="chapter16_verse22"></span><strong><sup>22 </sup></strong>Nuko Petero aramwikebukanya, atangura kumuhambarira, ati: “Ibabarire, Mukama; ntuzogenda ushikiwe n’ivyo bintu.” <span id="chapter16_verse23"></span><strong><sup>23 </sup></strong>Mugabo, arahindukira, abwira Petero ati: “Herera inyuma yanje, Shetani! Uri igitsitaza kuri jewe, kuko utiyumvira ivyiyumviro vy’Imana, ariko wiyumvira ivy’abantu.”</p>
<p id="p127" data-pid="127" class="p127 sb"><span id="chapter16_verse24"></span><strong><sup>24 </sup></strong>Maze Yezu abwira abigishwa biwe ati: “Nimba umuntu ashaka kunkurikira, niyiyanke atore igiti co kubabarizwako ciwe hanyuma agume ankurikira. <span id="chapter16_verse25"></span><strong><sup>25 </sup></strong>Kuko uwushaka gukiza ubuzima bwiwe azobubura; mugabo uwuheba ubuzima bwiwe kubera jewe azoburonka. <span id="chapter16_verse26"></span><strong><sup>26 </sup></strong>Mbega umuntu vyomumarira iki niyunguka isi yose mugabo agaheba ubuzima bwiwe? Canke umuntu yotanga iki ngo arokore ubuzima bwiwe? <span id="chapter16_verse27"></span><strong><sup>27 </sup></strong>Kuko Umwana w’umuntu abwirizwa kuzoza mu buninahazwa bwa Se ari kumwe n’abamarayika biwe; maze azohemba umwe wese ibihuye n’inyifato yiwe. <span id="chapter16_verse28"></span><strong><sup>28 </sup></strong>Ni ukuri, ndababwiye yuko hariho bamwe mu bahagaze ng’aha batazohonja urupfu na gato batabanje kubona Umwana w’umuntu aza mu bwami bwiwe.”</p>
</body>
</html>
