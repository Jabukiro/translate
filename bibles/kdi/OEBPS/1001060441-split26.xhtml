<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">26</a> : <a href="bibleversenav40_26.xhtml">1 - 75</a></p>
<p id="p207" data-pid="207" class="p207 sb"><span id="page1458" class="pageNum" data-no="1458" data-before-text="1458"></span><span id="chapter26"></span><span id="chapter26_verse1"></span><span class="w_ch"><strong>26 </strong></span>Yezu arangije ayo majambo yose, abwira abigishwa biwe ati: <span id="chapter26_verse2"></span><strong><sup>2 </sup></strong>“Murazi yuko mu misi ibiri hazoba pasika<span id="footnotesource44"></span><a epub:type="noteref" href="#footnote44">*</a>, kandi Umwana w’umuntu azogaburwa ngo amanikwe.”</p>
<p id="p208" data-pid="208" class="p208 sb"><span id="chapter26_verse3"></span><strong><sup>3 </sup></strong>Maze abakuru b’abaherezi be n’abagabo b’inararibonye bo muri ico gisata bakoranira hamwe mu rugo rw’umuherezi mukuru yitwa Kayifa, <span id="chapter26_verse4"></span><strong><sup>4 </sup></strong>baja inama yo gufata Yezu ku rwenge bakamwica. <span id="chapter26_verse5"></span><strong><sup>5 </sup></strong>Ariko baguma bavuga bati: “Ntibibe ku musi mukuru, kugira ntihavyuke intureka mu bantu.”</p>
<p id="p209" data-pid="209" class="p209 sb"><span id="chapter26_verse6"></span><strong><sup>6 </sup></strong>Igihe Yezu yari i Betaniya mu nzu ya Simoni umunyamibembe, <span id="chapter26_verse7"></span><strong><sup>7 </sup></strong>umugore afise ikebano ryo mu tubuyenge twa alabasitironi<span id="footnotesource45"></span><a epub:type="noteref" href="#footnote45">*</a> ririmwo amavuta amota neza azimvye aramwegera, atangura kuyamusuka ku mutwe, ico gihe Yezu akaba yari ku meza. <span id="chapter26_verse8"></span><strong><sup>8 </sup></strong>Abigishwa ngo babibone barashavura, bavuga bati: “Ukwo gusesagura ni ukw’iki? <span id="chapter26_verse9"></span><strong><sup>9 </sup></strong>Ayo yari gushobora kugurishwa amahera menshi agahabwa aboro!” <span id="chapter26_verse10"></span><strong><sup>10 </sup></strong>Yezu arabimenya, ababwira ati: “Mugorera iki uyu mugore? Ankoreye igikorwa ciza. <span id="chapter26_verse11"></span><strong><sup>11 </sup></strong>Kuko aboro mubamana, mugabo jewe ntimuzonyamana. <span id="chapter26_verse12"></span><strong><sup>12 </sup></strong>Kuko igihe uyu mugore yasuka ku mubiri wanje aya mavuta amota neza, yabigize kugira antegure ku bw’amaziko. <span id="chapter26_verse13"></span><strong><sup>13 </sup></strong>Ni ukuri ndabibabwiye: Ahantu hose iyi nkuru nziza izokwamamazwa mw’isi yose, ivyo uyu mugore yakoze na vyo nyene bizovugwa bibe icibutso ciwe.”</p>
<p id="p210" data-pid="210" class="p210 sb"><span id="chapter26_verse14"></span><strong><sup>14 </sup></strong>Maze umwe muri bamwe cumi na babiri, ari we yitwa Yuda Isikariyoti, aja ku bakuru b’abaherezi, <span id="chapter26_verse15"></span><strong><sup>15 </sup></strong>avuga ati: “Mumpa iki ngo ndamugabure kuri mwebwe?” Bamugenera ibiceri mirongo itatu vy’ifeza. <span id="chapter26_verse16"></span><strong><sup>16 </sup></strong>Nuko kuva ico gihe aguma arondera akaryo keza ko kumugabura.</p>
<p id="p211" data-pid="211" class="p211 sb"><span id="chapter26_verse17"></span><strong><sup>17 </sup></strong>Ku musi wa mbere w’imikate itarimwo umwambiro, abigishwa baza kuri Yezu, bavuga bati: “Ni hehe ushaka ko tugutegurira ngo urye pasika?” <span id="chapter26_verse18"></span><strong><sup>18 </sup></strong>Avuga ati: “Gende mu gisagara kwa naka mumubwire muti: Umwigisha avuze ati: ‘Igihe canje cashinzwe kiri hafi; nza guhimbariza pasika iwawe ndi kumwe n’abigishwa banje.’” <span id="chapter26_verse19"></span><strong><sup>19 </sup></strong>Abigishwa bagira nk’uko Yezu abategetse, bategura ivya pasika.</p>
<p id="p212" data-pid="212" class="p212 sb"><span id="chapter26_verse20"></span><strong><sup>20 </sup></strong>Bugorovye, yari ku meza ari kumwe na ba bigishwa cumi na babiri. <span id="chapter26_verse21"></span><strong><sup>21 </sup></strong>Bariko bararya, avuga ati: “Ni ukuri ndabibabwiye: Umwe muri mwebwe arangura.” <span id="chapter26_verse22"></span><strong><sup>22 </sup></strong>Bibatera intuntu nyinshi, batangura kumubwira umwe wese ukwiwe bati: “Mukama, ni jewe?” <span id="chapter26_verse23"></span><strong><sup>23 </sup></strong>Arishura ati: “Uwukoza ukuboko mw’ibakure hamwe nanje ni we angura. <span id="chapter26_verse24"></span><strong><sup>24 </sup></strong>Ego ni ko, Umwana w’umuntu agira agende nk’uko vyanditswe ku bimwerekeye, mugabo aragowe uwo muntu bicako ngo Umwana w’umuntu agurwe! Uwo muntu vyorushirije kumubera vyiza iyo ataba yaravutse.” <span id="chapter26_verse25"></span><strong><sup>25 </sup></strong>Yuda uwagira amugure yishura ati: “Ni jewe ga Rabi?” Amubwira ati: “Wewe ubwawe urabivuze.”</p>
<p id="p213" data-pid="213" class="p213 sb"><span id="page1459" class="pageNum" data-no="1459" data-before-text="1459"></span><span id="chapter26_verse26"></span><strong><sup>26 </sup></strong>Bakibandanya gufungura, Yezu atora umukate, hanyuma amaze kuwuhezagira, arawumanyura awuhereza abigishwa, avuga ati: “Akire, murye. Iki gisobanura umubiri wanje.” <span id="chapter26_verse27"></span><strong><sup>27 </sup></strong>Atora n’igikombe, hanyuma amaze gukenguruka, arakibaha, avuga ati: “Nimukinyweko mwese; <span id="chapter26_verse28"></span><strong><sup>28 </sup></strong>kuko iki gisobanura ‘amaraso yanje y’isezerano’ agiye guseswa ku bwa benshi ku bwo kubabarirwa ibicumuro. <span id="chapter26_verse29"></span><strong><sup>29 </sup></strong>Mugabo ndabibabwiye: Sinzogenda nsubiye kunywa kuri iki kinyobwa c’umuzabibu kuva ubu gushika kuri wa musi aho nzokinywa ari gishasha ndi kumwe namwe mu bwami bwa Dawe.” <span id="chapter26_verse30"></span><strong><sup>30 </sup></strong>Mu kurangiza, bahejeje kuririmba amashemezo, barasohoka baja ku musozi w’Imyelayo.</p>
<p id="p214" data-pid="214" class="p214 sb"><span id="chapter26_verse31"></span><strong><sup>31 </sup></strong>Maze Yezu ababwira ati: “Mwese ivyanje birabatsitaza muri iri joro, kuko vyanditswe ngo: ‘Nzokubita umwungere, intama zo mu mukuku zisabagire.’ <span id="chapter26_verse32"></span><strong><sup>32 </sup></strong>Mugabo ninamara kuzurwa, nzobitangira imbere kuja i Galilaya.” <span id="chapter26_verse33"></span><strong><sup>33 </sup></strong>Ariko Petero amwishura ati: “Naho abandi bose botsitazwa n’ivyawe, jeho sinzokwigera ntsitara!” <span id="chapter26_verse34"></span><strong><sup>34 </sup></strong>Yezu amubwira ati: “Ni ukuri ndabikubwiye: Muri iri joro, imbere y’uko isake ibika, uza kunyihakana gatatu.” <span id="chapter26_verse35"></span><strong><sup>35 </sup></strong>Petero amubwira ati: “Naho noba ntegerezwa gupfana nawe, sinzogenda ndakwihakanye.” Abandi bigishwa bose na bo bavuga kuno nyene.</p>
<p id="p215" data-pid="215" class="p215 sb"><span id="chapter26_verse36"></span><strong><sup>36 </sup></strong>Maze Yezu azanana na bo ahantu hitwa Getsemani, abwira abigishwa ati: “Icare ng’aha umwanya ngiye harya hirya gusenga.” <span id="chapter26_verse37"></span><strong><sup>37 </sup></strong>Ahitana Petero na ba bahungu babiri ba Zebedayo, atangura kugira intuntu no guhagarika umutima bimwe bikomeye. <span id="chapter26_verse38"></span><strong><sup>38 </sup></strong>Maze ababwira ati: “Umutima wanje uri n’intuntu nyinshi cane, imwe yo kunyica. Sigare ng’aha, mugumane maso nanje.” <span id="chapter26_verse39"></span><strong><sup>39 </sup></strong>Yigiye imbere gatoyi, yubarara hasi, arasenga ati: “Dawe, nimba bishoboka, iki gikombe nikindengane. Yamara ntibibe nk’uko jewe ngomba, mugabo bibe nk’uko wewe ugomba.”</p>
<p id="p216" data-pid="216" class="p216 sb"><span id="chapter26_verse40"></span><strong><sup>40 </sup></strong>Hanyuma aza kuri ba bigishwa asanga barasinziriye, ni kwo kubwira Petero ati: “Mbega ntimwashoboye kubana maso nanje n’isaha n’imwe? <span id="chapter26_verse41"></span><strong><sup>41 </sup></strong>Gume muri maso kandi mugume musenga, kugira ntimuje mu kigeragezo. Nkako umutima urashashaye, mugabo umubiri ni goyigoyi.” <span id="chapter26_verse42"></span><strong><sup>42 </sup></strong>Yongera kugenda ubugira kabiri arasenga, avuga ati: “Dawe, nimba bidashoboka ko iki kindengana kiretse ndakinyoye, ukugomba kwawe nikube.” <span id="chapter26_verse43"></span><strong><sup>43 </sup></strong>Yongera kuza, asanga barasinziriye, kuko amaso yabo yari aremerewe. <span id="chapter26_verse44"></span><strong><sup>44 </sup></strong>Nuko abasiga aho, yongera kugenda, arasenga ubugira gatatu asubiramwo rya jambo nyene. <span id="chapter26_verse45"></span><strong><sup>45 </sup></strong>Maze aza kuri ba bigishwa, ababwira ati: “Mbega mu gihe nk’iki muriko murisinzirira mwongera mwiruhukira! Ehe isaha iregereje y’uko Umwana w’umuntu agaburwa mu maboko y’abacumuzi. <span id="chapter26_verse46"></span><strong><sup>46 </sup></strong>Haguruke, tugende. Ehe nyene kungura aregereje.” <span id="chapter26_verse47"></span><strong><sup>47 </sup></strong>Akiriko aravuga, Yuda umwe muri bamwe cumi na babiri azanana n’isinzi <span id="page1460" class="pageNum" data-no="1460" data-before-text="1460"></span>rinini ryitwaje inkota n’amahiri, rivuye ku bakuru b’abaherezi n’abagabo b’inararibonye bo muri ico gisata.</p>
<p id="p217" data-pid="217" class="p217 sb"><span id="chapter26_verse48"></span><strong><sup>48 </sup></strong>Nyene kumugura na we yari yabahaye ikimenyetso, ati: “Uwo nja gusoma, azoba ari we; muce mumufata.” <span id="chapter26_verse49"></span><strong><sup>49 </sup></strong>Maze agenda atumbereye Yezu, avuga ati: “Ndabugize, Rabi!”, aca aramusoma n’ikibabarwe cinshi. <span id="chapter26_verse50"></span><strong><sup>50 </sup></strong>Mugabo Yezu amubwira ati: “Mugenzi, uzanywe n’iki ng’aha?” Maze baraza, bashorera amaboko kuri Yezu, baramufata. <span id="chapter26_verse51"></span><strong><sup>51 </sup></strong>Mugabo umwe mu bari kumwe na Yezu atuma ukuboko, asokora inkota yiwe, ayikubita umushumba w’umuherezi mukuru, amukurako ugutwi. <span id="chapter26_verse52"></span><strong><sup>52 </sup></strong>Maze Yezu amubwira ati: “Subiza inkota yawe mu kibanza cayo, kuko abafata inkota bose bazokwicwa n’inkota. <span id="chapter26_verse53"></span><strong><sup>53 </sup></strong>Canke wiyumvira yuko ntoshobora gutakambira Dawe ngo andonse ubu nyene legiyoni<span id="footnotesource46"></span><a epub:type="noteref" href="#footnote46">*</a> z’abamarayika zirenga cumi na zibiri? <span id="chapter26_verse54"></span><strong><sup>54 </sup></strong>None Ivyanditswe vyoranguka gute, ibivuga yuko bitegerezwa kuba gutya?” <span id="chapter26_verse55"></span><strong><sup>55 </sup></strong>Kuri iyo saha, Yezu abwira ayo masinzi ati: “Mbega muje kumfata mwitwaje inkota n’amahiri nk’abahiga umwambuzi? Imisi yose nama nicaye mu rusengero nigisha, yamara ntimwamfashe. <span id="chapter26_verse56"></span><strong><sup>56 </sup></strong>Mugabo ivyo vyose bibaye kugira ngo ivyanditswe n’abahanuzi biranguke.” Maze abigishwa bose baramuta, barahunga.</p>
<p id="p218" data-pid="218" class="p218 sb"><span id="chapter26_verse57"></span><strong><sup>57 </sup></strong>Abafashe Yezu bamujana kwa Kayifa umuherezi mukuru, ari na ho abanditsi n’abagabo b’inararibonye bari bakoraniye. <span id="chapter26_verse58"></span><strong><sup>58 </sup></strong>Mugabo Petero aguma amukurikira agendera kure gushika mu rugo rw’umuherezi mukuru, hanyuma amaze kwinjira, yicarana n’abasuku bo mu rugo ngo arabe ikivamwo.</p>
<p id="p219" data-pid="219" class="p219 sb"><span id="chapter26_verse59"></span><strong><sup>59 </sup></strong>Muri uwo mwanya, abakuru b’abaherezi hamwe n’Inama Nkuru<span id="footnotesource47"></span><a epub:type="noteref" href="#footnote47">*</a> yose bariko barondera ibirego vy’ikinyoma bagiriza Yezu kugira bamwice, <span id="chapter26_verse60"></span><strong><sup>60 </sup></strong>mugabo ntibaronka na kimwe, naho hari haje ivyabona benshi b’ikinyoma. Mu nyuma haza babiri <span id="chapter26_verse61"></span><strong><sup>61 </sup></strong>bavuga bati: “Uyu muntu yavuze ngo: ‘Ndashobora gusenyurira hasi urusengero rw’Imana, nkarwubaka mu misi itatu.’” <span id="chapter26_verse62"></span><strong><sup>62 </sup></strong>Umuherezi mukuru aca arahaguruka, amubwira ati: “Nta co wishura? Ivyo aba bariko bakwagiriza ni ibiki?” <span id="chapter26_verse63"></span><strong><sup>63 </sup></strong>Mugabo Yezu aguma acereje. Nuko umuherezi mukuru amubwira ati: “Ndakurahije Imana nzima utubwire ko woba uri Kristu Umwana w’Imana!” <span id="chapter26_verse64"></span><strong><sup>64 </sup></strong>Yezu amubwira ati: “Wewe ubwawe urabivuze. Yamara ndabibabwiye: Guhera ubu muzobona Umwana w’umuntu yicaye iburyo bw’ububasha aza ku bicu vyo kw’ijuru.” <span id="chapter26_verse65"></span><strong><sup>65 </sup></strong>Maze umuherezi mukuru atantamura impuzu ziwe zo hejuru, avuga ati: “Ararogose! Turacakenerera iki ibindi vyabona? Raba! Ubu ho muriyumviye ingene arogose. <span id="chapter26_verse66"></span><strong><sup>66 </sup></strong>Muvyibazako iki?” Basubizayo bati: “Akwiriye gupfa.” <span id="page1461" class="pageNum" data-no="1461" data-before-text="1461"></span><span id="chapter26_verse67"></span><strong><sup>67 </sup></strong>Maze bamucira mu maso bongera bamukubita ingumu. Abandi bamukubita amakofe mu maso, <span id="chapter26_verse68"></span><strong><sup>68 </sup></strong>bavuga bati: “Kristu we, ko uri umuhanuzi, dupfindurire. Ni nde agukubise?”</p>
<p id="p220" data-pid="220" class="p220 sb"><span id="chapter26_verse69"></span><strong><sup>69 </sup></strong>Petero yari yicaye hanze mu rugo; umusukukazi umwe aza amugana, avuga ati: “Na wewe wari kumwe na Yezu Umunyagalilaya!” <span id="chapter26_verse70"></span><strong><sup>70 </sup></strong>Mugabo abihakanira imbere yabo bose, ati: “Sinzi ivyo uriko uravuga.” <span id="chapter26_verse71"></span><strong><sup>71 </sup></strong>Amaze gusohoka akaja mu bwugamo bwo kw’irembo, uwundi musukukazi aramubona, abwira abari ng’aho ati: “Uyu yari kumwe na Yezu Umunyanazareti.” <span id="chapter26_verse72"></span><strong><sup>72 </sup></strong>Yongera kubihakana, ashirako n’indahiro ati: “Uwo muntu nta we nzi!” <span id="chapter26_verse73"></span><strong><sup>73 </sup></strong>Haciye akanya gatoyi abahagaze ng’aho baraza, babwira Petero bati: “Ni ivy’ukuri na wewe uri uwo muri bo, kanatsinda imvugo yawe iraguhinyuza.” <span id="chapter26_verse74"></span><strong><sup>74 </sup></strong>Maze atangura kurahira yisiba ati: “Uwo muntu sindamuzi!” Buno nyene isake irabika. <span id="chapter26_verse75"></span><strong><sup>75 </sup></strong>Petero aca yibuka ijambo Yezu yari yavuze ati: “Imbere y’uko isake ibika, uza kunyihakana gatatu.” Aca arasohoka hanze, ararira arabogoza.</p>
<div class="groupFootnote"><aside epub:type="footnote"><div epub:type="footnote" id="footnote44"><p id="p284" data-pid="284"><a href="1001060441-split26.xhtml#footnotesource44">^ <span class="footnoteref">Mat. 26:2</span></a> Raba <a href="1001060600.xhtml#pos10182">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote45"><p id="p285" data-pid="285"><a href="1001060441-split26.xhtml#footnotesource45">^ <span class="footnoteref">Mat. 26:7</span></a> Raba <a href="1001060600.xhtml#pos1556">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote46"><p id="p286" data-pid="286"><a href="1001060441-split26.xhtml#footnotesource46">^ <span class="footnoteref">Mat. 26:53</span></a> “Legiyoni” wari wo mugwi nyamukuru w’inteko mu gisoda ca kera c’Abaroma. Ng’aha iryo jambo ryerekana igitigiri kinini.</p></div></aside>
<aside epub:type="footnote"><div epub:type="footnote" id="footnote47"><p id="p287" data-pid="287"><a href="1001060441-split26.xhtml#footnotesource47">^ <span class="footnoteref">Mat. 26:59</span></a> Raba <a href="1001060600.xhtml#pos6223">Inyongera ya 21</a>.</p></div></aside>
</div>
</body>
</html>
