<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">27</a> : <a href="bibleversenav40_27.xhtml">1 - 66</a></p>
<p id="p221" data-pid="221" class="p221 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>Bukeye, abakuru b’abaherezi n’abagabo b’inararibonye bose b’ico gisata bagira inama Yezu ngo bamwice. <span id="chapter27_verse2"></span><strong><sup>2 </sup></strong>Bamaze kumuboha baramujana, bamuhereza Pilato buramatari.</p>
<p id="p222" data-pid="222" class="p222 sb"><span id="chapter27_verse3"></span><strong><sup>3 </sup></strong>Maze Yuda, umwe yamugura, abonye yuko amaze gucirwa rubi, aradogombwa mu mutima aca asubiza abakuru b’abaherezi n’abagabo b’inararibonye vya biceri mirongo itatu vy’ifeza, <span id="chapter27_verse4"></span><strong><sup>4 </sup></strong>avuga ati: “Nacumuye mu kugura amaraso y’umugororotsi.” Na bo bati: “Bidutwaye iki? Birakuraba!” <span id="chapter27_verse5"></span><strong><sup>5 </sup></strong>Nuko ata vya biceri vy’ifeza mu rusengero, ava ng’aho aragenda, arimanika. <span id="chapter27_verse6"></span><strong><sup>6 </sup></strong>Mugabo ba bakuru b’abaherezi batora nya biceri vy’ifeza, bavuga bati: “Ntivyemewe kubitiburira mw’ishikaniro ryeranda, kuko ari ikiguzi c’amaraso.” <span id="chapter27_verse7"></span><strong><sup>7 </sup></strong>Bamaze kuja inama, babigura itongo ry’umubumvyi ryo guhambamwo ba kavantara. <span id="chapter27_verse8"></span><strong><sup>8 </sup></strong>Ni co gituma iryo tongo ryiswe “Itongo ry’Amaraso” kugeza n’uno musi. <span id="chapter27_verse9"></span><strong><sup>9 </sup></strong>Maze ivyari vyaravuzwe biciye kuri Yeremiya umuhanuzi biraranguka, ivyavuga biti: “Batora nya biceri mirongo itatu vy’ifeza, ikiguzi c’umuntu yaciriwe ikiguzi, uwo bamwe muri bene Isirayeli baciriye ikiguzi, <span id="chapter27_verse10"></span><strong><sup>10 </sup></strong>babitanga ku bw’itongo ry’umubumvyi, nk’uko Yehova yari yarantegetse.”</p>
<p id="p223" data-pid="223" class="p223 sb"><span id="chapter27_verse11"></span><strong><sup>11 </sup></strong>Yezu ahagarara imbere ya buramatari; buramatari amubaza iki kibazo, ati: “Wewe uri umwami w’Abayuda?” Yezu yishura ati: “Wewe ubwawe urabivuze.” <span id="chapter27_verse12"></span><strong><sup>12 </sup></strong>Mugabo, igihe ariko aragirizwa n’abakuru b’abaherezi be n’abagabo b’inararibonye, ntihagira ico yishura. <span id="chapter27_verse13"></span><strong><sup>13 </sup></strong>Maze Pilato amubwira ati: “Ntiwumva ivyo bariko barakwagiriza uko bingana?” <span id="chapter27_verse14"></span><strong><sup>14 </sup></strong>Yamara ntihagira ico amwishura, habe n’ijambo rimwe, bituma buramatari atangara cane.</p>
<p id="p224" data-pid="224" class="p224 sb"><span id="chapter27_verse15"></span><strong><sup>15 </sup></strong>Kandi igihe cose habaye umusi mukuru, buramatari yari afise umugenzo wo kurekurira isinzi imbohe, iyo baba <span id="page1462" class="pageNum" data-no="1462" data-before-text="1462"></span>bashaka. <span id="chapter27_verse16"></span><strong><sup>16 </sup></strong>Ico gihe bari bafise imbohe rurangiranwa yitwa Baraba. <span id="chapter27_verse17"></span><strong><sup>17 </sup></strong>Igihe rero bari bakoraniye hamwe, Pilato ababwira ati: “Mushaka ndabarekurire uyuhe, Baraba canke Yezu umwe bita Kristu?” <span id="chapter27_verse18"></span><strong><sup>18 </sup></strong>Kuko yari azi ko bari bamutanze kubera agashari. <span id="chapter27_verse19"></span><strong><sup>19 </sup></strong>Vyongeye, igihe yari yicaye ku ntebe y’imanza, umugore wiwe amutumako ati: “Ntiwiteranye n’uyo mugororotsi, kuko nacumukuye cane mu ndoto uno musi kubera we.” <span id="chapter27_verse20"></span><strong><sup>20 </sup></strong>Mugabo abakuru b’abaherezi be n’abagabo b’inararibonye bosha ya masinzi ngo asabe Baraba, Yezu na we yicwe. <span id="chapter27_verse21"></span><strong><sup>21 </sup></strong>Buramatari abishura ati: “Mushaka ndabarekurire uyuhe muri abo babiri?” Bavuga bati: “Baraba.” <span id="chapter27_verse22"></span><strong><sup>22 </sup></strong>Pilato ababwira ati: “None Yezu umwe bita Kristu na we ndamugire nte?” Bose bavuga bati: “Namanikwe!” <span id="chapter27_verse23"></span><strong><sup>23 </sup></strong>Avuga ati: “Mbega yemwe, none ikibi yakoze ni igiki?” Na ho nyene barushiriza gusemerera bati: “Namanikwe!”</p>
<p id="p225" data-pid="225" class="p225 sb"><span id="chapter27_verse24"></span><strong><sup>24 </sup></strong>Pilato abonye ko ata ciza bivuyemwo, ahubwo ko hariko havyuka intureka, yakira amazi, akarabira imbere ya nya sinzi, avuga ati: “Jewe ndacuna ku maraso y’uyu muntu. Birabaraba.” <span id="chapter27_verse25"></span><strong><sup>25 </sup></strong>Avuze ivyo, abo bantu bose bishura bati: “Amaraso yiwe naje kuri twebwe no ku bana bacu.” <span id="chapter27_verse26"></span><strong><sup>26 </sup></strong>Maze abarekurira Baraba, mugabo akubitisha Yezu hanyuma aramutanga ngo amanikwe.</p>
<p id="p226" data-pid="226" class="p226 sb"><span id="chapter27_verse27"></span><strong><sup>27 </sup></strong>Maze abasoda ba buramatari bajana Yezu ku kirimba ca buramatari, bakoraniriza umugwi wose w’abasirikare kuri we. <span id="chapter27_verse28"></span><strong><sup>28 </sup></strong>Bamwambura impuzu, bamwambika igikwemu c’agahama, <span id="chapter27_verse29"></span><strong><sup>29 </sup></strong>baraheza bajisha urugori rw’amahwa, barumushira ku mutwe, bamupfumbatisha n’irenga mu kuboko kw’ukuryo. Baza barapfukama imbere yiwe bamushinyaguriza bavuga bati: “Ndabugize, Mwami w’Abayuda!” <span id="chapter27_verse30"></span><strong><sup>30 </sup></strong>Nuko bamucirako, bafata rya renga batangura kurimuhonda mu mutwe. <span id="chapter27_verse31"></span><strong><sup>31 </sup></strong>Amaherezo, bamaze kumushinyaguriza, bamwambura ca gikwemu, bamushirako impuzu ziwe zo hejuru, bamutwara kumumanika.</p>
<p id="p227" data-pid="227" class="p227 sb"><span id="chapter27_verse32"></span><strong><sup>32 </sup></strong>Bariko barasohoka, babona imvukira y’i Sireni yitwa Simoni. Uwo mugabo bamutegeka kwikorera igiti co kubabarizwako ciwe. <span id="chapter27_verse33"></span><strong><sup>33 </sup></strong>Bageze ahantu hitwa <em>Gologota</em>, ni ukuvuga ngo: Ahantu h’Agahanga, <span id="chapter27_verse34"></span><strong><sup>34 </sup></strong>bamuha umuvinyu uvanze n’indurwe ngo anywe; mugabo amaze kuwuhonja, aranka kunywa. <span id="chapter27_verse35"></span><strong><sup>35 </sup></strong>Bamaze kumumanika, bagabura impuzu ziwe zo hejuru mu gupfinda ubupfindo, <span id="chapter27_verse36"></span><strong><sup>36 </sup></strong>hanyuma baricara, baramurinda. <span id="chapter27_verse37"></span><strong><sup>37 </sup></strong>Vyongeye, bamanika hejuru y’umutwe wiwe ikirego aregwa, canditse ngo: “Uyu ni Yezu Umwami w’Abayuda.”</p>
<p id="p228" data-pid="228" class="p228 sb"><span id="chapter27_verse38"></span><strong><sup>38 </sup></strong>Maze abambuzi babiri bamanikanwa na we, umwe iburyo bwiwe, uwundi ibubamfu bwiwe. <span id="chapter27_verse39"></span><strong><sup>39 </sup></strong>Nuko abahita batangura kumutuka, bazunza umutwe, <span id="chapter27_verse40"></span><strong><sup>40 </sup></strong>bavuga ngo: “Ewe wa muntu ugira ngo wosenyura urusengero ukarwubaka mu misi itatu, niwikize! Nimba uri umwana w’Imana, manuka uve kuri ico giti co kubabarizwako!” <span id="page1463" class="pageNum" data-no="1463" data-before-text="1463"></span><span id="chapter27_verse41"></span><strong><sup>41 </sup></strong>N’abakuru b’abaherezi nyene hamwe n’abanditsi be n’abagabo b’inararibonye batangura kumushinyaguriza, bavuga ngo: <span id="chapter27_verse42"></span><strong><sup>42 </sup></strong>“Abandi yarabakijije; we ntashobora kwikiza! Ni Umwami wa Isirayeli; namanuke ubu ave kuri ico giti co kubabarizwako duheze tumwemere. <span id="chapter27_verse43"></span><strong><sup>43 </sup></strong>Yizigiye Imana; nimutabare ubu niyaba imunezwe, kuko yavuze ngo: ‘Ndi Umwana w’Imana.’” <span id="chapter27_verse44"></span><strong><sup>44 </sup></strong>Na ba bambuzi bari bamanikanywe na we batangura kumutuka.</p>
<p id="p229" data-pid="229" class="p229 sb"><span id="chapter27_verse45"></span><strong><sup>45 </sup></strong>Kuva kw’isaha ya gatandatu umwiza utwikira igihugu cose, gushika kw’isaha y’icenda. <span id="chapter27_verse46"></span><strong><sup>46 </sup></strong>Nko kw’isaha y’icenda, Yezu arasemerera n’ijwi rirenga ati: <em>“Eli, Eli, lama sabakitani?”, </em>ni ukuvuga ngo: “Mana yanje, Mana yanje, kubera iki umpevye?” <span id="chapter27_verse47"></span><strong><sup>47 </sup></strong>Bamwe mu bari bahagaze ng’aho ngo bavyumve, batangura kuvuga bati: “Ariko arahamagara Eliya.” <span id="chapter27_verse48"></span><strong><sup>48 </sup></strong>Buno nyene umwe muri bo aca arirukanga atora ikinyuko, akijobeka mu muvinyu ukarishe, agishira kw’irenga, aca aramuha ngo anywe. <span id="chapter27_verse49"></span><strong><sup>49 </sup></strong>Mugabo abandi bavuga bati: “Mureke! Reka turabe ko Eliya aza kumukiza.” [[Uwundi muntu atora icumu, amucumita mu rubavu, havayo amaraso n’amazi.]] <span id="chapter27_verse50"></span><strong><sup>50 </sup></strong>Yezu yongera gusemerera n’ijwi rirenga, aca aracikana.</p>
<p id="p230" data-pid="230" class="p230 sb"><span id="chapter27_verse51"></span><strong><sup>51 </sup></strong>Irido ry’aheranda rica ritantamukamwo kubiri, kuva hejuru gushika hasi, isi iranyiganyiga, ibitandara na vyo birasatagurika. <span id="chapter27_verse52"></span><strong><sup>52 </sup></strong>Imva na zo ziruguruka n’ibiziga vyinshi vy’aberanda bari barasinziriye birazikuruka <span id="chapter27_verse53"></span><strong><sup>53 </sup></strong>(inyuma y’aho azuriwe, abantu bavuye hagati mu mva binjira mu gisagara ceranda<span id="footnotesource48"></span><a epub:type="noteref" href="#footnote48">*</a>), birabonwa n’abantu benshi. <span id="chapter27_verse54"></span><strong><sup>54 </sup></strong>Mugabo intwazangabo hamwe n’abari kumwe na yo barinze Yezu, babonye iyo nyamugigima be n’ibintu biriko biraba, batekerwa n’ubwoba, bavuga bati: “Ni ivy’ukuri, uyu yari Umwana w’Imana.”</p>
<p id="p231" data-pid="231" class="p231 sb"><span id="chapter27_verse55"></span><strong><sup>55 </sup></strong>Vyongeye, hari abagore benshi bariko babirabira nka hariya, bakaba bari baherekeje Yezu kuva i Galilaya kugira bamukorere; <span id="chapter27_verse56"></span><strong><sup>56 </sup></strong>muri bo harimwo Mariya Magadalena, na Mariya nyina wa Yakobo na Yoze, na nyina wa bene Zebedayo.</p>
<p id="p232" data-pid="232" class="p232 sb"><span id="chapter27_verse57"></span><strong><sup>57 </sup></strong>Kubera bwari bugorovye, haza umugabo w’umutunzi w’i Arimateya yitwa Yozefu, na we nyene akaba yari yaracitse umwigishwa wa Yezu. <span id="chapter27_verse58"></span><strong><sup>58 </sup></strong>Uwo mugabo aja kwa Pilato, asaba ikiziga ca Yezu. Maze Pilato ategeka ko gitangwa. <span id="chapter27_verse59"></span><strong><sup>59 </sup></strong>Yozefu atora nya kiziga, akizingira mu mpuzu y’ilino nziza, <span id="chapter27_verse60"></span><strong><sup>60 </sup></strong>agishira mu mva yiwe ikiri nshasha, iyo yari yimvye mu gitandara. Amaze gutembagariza ikibuye kinini ku muryango w’iyo mva, aragenda. <span id="chapter27_verse61"></span><strong><sup>61 </sup></strong>Mugabo Mariya Magadalena n’umwe Mariya wundi bagumaho, bicaye imbere y’iyo mva.</p>
<p id="p233" data-pid="233" class="p233 sb"><span id="chapter27_verse62"></span><strong><sup>62 </sup></strong>Bukeye, ukaba wari umusi ukurikira Umwiteguro, abakuru b’abaherezi n’Abafarizayo bakoranira imbere ya Pilato, <span id="chapter27_verse63"></span><strong><sup>63 </sup></strong>bavuga bati: “Mutungwa, twibutse yuko wa muhumvyi yavuze akiri muzima <span id="page1464" class="pageNum" data-no="1464" data-before-text="1464"></span>ngo: ‘Inyuma y’imisi itatu nzozurwa.’ <span id="chapter27_verse64"></span><strong><sup>64 </sup></strong>Tegeka rero barinde imva gushika ku musi ugira gatatu, kugira abigishwa biwe ntibahave baza ngo bamwibe, bakabwira abantu ngo: ‘Yarazuwe mu bapfuye!’, kandi ubwo buhumvyi bwa nyuma buzoba bubi kuruta ubwa mbere.” <span id="chapter27_verse65"></span><strong><sup>65 </sup></strong>Pilato ababwira ati: “Abarinzi murafise. Genda muyirinde uko muvyumva.” <span id="chapter27_verse66"></span><strong><sup>66 </sup></strong>Nuko baragenda, barinda nya mva mu gushira ikimenyetso kuri rya buye, no mu kuhashira abarinzi.</p>
<div class="groupFootnote"><aside epub:type="footnote"><div epub:type="footnote" id="footnote48"><p id="p288" data-pid="288"><a href="1001060441-split27.xhtml#footnotesource48">^ <span class="footnoteref">Mat. 27:53</span></a> Bashobora kuba bari baje kuvuga ivyo babonye.</p></div></aside>
</div>
</body>
</html>
