<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">5</a> : <a href="bibleversenav40_5.xhtml">1 - 48</a></p>
<p id="p20" data-pid="20" class="p20 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Abonye isinzi, aduga ku musozi; hanyuma amaze kwicara, abigishwa biwe baza kuri we; <span id="chapter5_verse2"></span><strong><sup>2 </sup></strong>nuko ateranura akanwa atangura kubigisha, ati:</p>
<p id="p21" data-pid="21" class="p21 sb"><span id="chapter5_verse3"></span><strong><sup>3 </sup></strong>“Hahiriwe abazi ko bakeneye ivy’impwemu, kuko ubwami bwo mw’ijuru ari ubwabo.</p>
<p id="p22" data-pid="22" class="p22 sb"><span id="chapter5_verse4"></span><strong><sup>4 </sup></strong>“Hahiriwe abagandaye, kuko bazohozwa.</p>
<p id="p23" data-pid="23" class="p23 sb"><span id="chapter5_verse5"></span><strong><sup>5 </sup></strong>“Hahiriwe abitonda, kuko bazotorana isi.</p>
<p id="p24" data-pid="24" class="p24 sb"><span id="chapter5_verse6"></span><strong><sup>6 </sup></strong>“Hahiriwe abashonje kandi banyotewe ubugororotsi, kuko bazohazwa.</p>
<p id="p25" data-pid="25" class="p25 sb"><span id="chapter5_verse7"></span><strong><sup>7 </sup></strong>“Hahiriwe abanyembabazi, kuko bazogirirwa imbabazi.</p>
<p id="p26" data-pid="26" class="p26 sb"><span id="chapter5_verse8"></span><strong><sup>8 </sup></strong>“Hahiriwe abatyoroye mu mutima, kuko bazobona Imana.</p>
<p id="p27" data-pid="27" class="p27 sb"><span id="chapter5_verse9"></span><strong><sup>9 </sup></strong>“Hahiriwe indemeshamahoro, kuko bazokwitwa ‘abana b’Imana.’</p>
<p id="p28" data-pid="28" class="p28 sb"><span id="chapter5_verse10"></span><strong><sup>10 </sup></strong>“Hahiriwe abahamwe bahorwa ubugororotsi, kuko ubwami bwo mw’ijuru ari ubwabo.</p>
<p id="p29" data-pid="29" class="p29 sb"><span id="chapter5_verse11"></span><strong><sup>11 </sup></strong>“Muzoba muhiriwe nibabatuka, bakabahama kandi bakababeshera ibintu bibi vy’ubwoko bwose babampora. <span id="chapter5_verse12"></span><strong><sup>12 </sup></strong>Munezerwe musimbasimbishwe n’akanyamuneza, kuko impembo yanyu ari nini mw’ijuru; kuko ukwo ari ko bahamye abahanuzi b’imbere yanyu.</p>
<p id="p30" data-pid="30" class="p30 sb"><span id="chapter5_verse13"></span><strong><sup>13 </sup></strong>“Muri umunyu w’isi; mugabo hamwe umunyu wotakaza ubukomezi bwawo, uburyohe bwawo buzogarukanwa gute? Ntuba ugikoreshwa ikintu na kimwe atari ugutabwa hanze ngo abantu bawuhonyange.</p>
<p id="p31" data-pid="31" class="p31 sb"><span id="page1421" class="pageNum" data-no="1421" data-before-text="1421"></span><span id="chapter5_verse14"></span><strong><sup>14 </sup></strong>“Muri umuco w’isi. Igisagara ntigishobora kunyegezwa iyo kiri ku musozi. <span id="chapter5_verse15"></span><strong><sup>15 </sup></strong>Abantu ntibadomeka itara ngo barishire munsi y’igisimbo co gupimisha, ahubwo barishira ku gitereko c’amatara, maze rikakira abari mu nzu bose. <span id="chapter5_verse16"></span><strong><sup>16 </sup></strong>Namwe nyene mureke umuco wanyu wakire imbere y’abantu, kugira babone ibikorwa vyanyu vyiza hanyuma baninahaze So ari mw’ijuru.</p>
<p id="p32" data-pid="32" class="p32 sb"><span id="chapter5_verse17"></span><strong><sup>17 </sup></strong>“Ntimwiyumvire ko naje gusenyura Itegeko canke Abahanuzi. Sinaje gusenyura, ahubwo naje gushitsa; <span id="chapter5_verse18"></span><strong><sup>18 </sup></strong>kuko, ni ukuri, ndababwiye yuko ijuru n’isi vyopfuma bivaho, hako hagira akadome kanzwinya na kamwe canke akavunji k’urudome na kamwe bivako mu buryo na bumwe kw’Itegeko, vyose bitabaye. <span id="chapter5_verse19"></span><strong><sup>19 </sup></strong>Uwo wese rero arenga rimwe muri aya mabwirizwa mato hanyuma y’ayandi kandi akigisha abantu kugenza gutyo, azokwitwa ‘muto hanyuma y’abandi’ mu bijanye n’ubwami bwo mw’ijuru. Nayo umuntu wese ayashira mu ngiro kandi akayigisha, uwo azokwitwa ‘umukuru’ mu bijanye n’ubwami bwo mw’ijuru. <span id="chapter5_verse20"></span><strong><sup>20 </sup></strong>Kuko ndababwiye yuko ubugororotsi bwanyu nibutagwira gusumba ubw’abanditsi n’Abafarizayo, mutazogenda mwinjiye mu bwami bwo mw’ijuru.</p>
<p id="p33" data-pid="33" class="p33 sb"><span id="chapter5_verse21"></span><strong><sup>21 </sup></strong>“Mwarumvise ko abo mu bihe vya kera babwiwe ngo: ‘Ntukice; mugabo uwo wese yishe azobibazwa na sentare.’ <span id="chapter5_verse22"></span><strong><sup>22 </sup></strong>Ariko jewe ndababwiye ko umuntu wese abandanya kurakira mwene wabo azobibazwa na sentare; mugabo uwo wese abwira mwene wabo ijambo ry’akagaye ritovugwa azobibazwa na Sentare Ntahinyuzwa; nayo uwo wese avuga ngo: ‘Wa gipfu c’igisesema we!’, azoba akwiriye Gehena<span id="footnotesource6"></span><a epub:type="noteref" href="#footnote6">*</a> yaka umuriro.</p>
<p id="p34" data-pid="34" class="p34 sb"><span id="chapter5_verse23"></span><strong><sup>23 </sup></strong>“Nimba rero uzanye ishikanwa ryawe ku gicaniro<span id="footnotesource7"></span><a epub:type="noteref" href="#footnote7">*</a> hanyuma ukahibukira ko mwene wanyu hari ico apfa nawe, <span id="chapter5_verse24"></span><strong><sup>24 </sup></strong>nuce usiga ishikanwa ryawe ng’aho imbere ya nya gicaniro, hanyuma ugende; nubanze wikiranure na mwene wanyu, maze niwagaruka, ubone gushikana ishikanwa ryawe.</p>
<p id="p35" data-pid="35" class="p35 sb"><span id="chapter5_verse25"></span><strong><sup>25 </sup></strong>“Niwikiranure ningoga n’uwukwitwarira mukiri mu nzira, kugira nyene kukwitwarira ntagushire umucamanza, umucamanza na we akagushira umusuku wa sentare, maze ugatabwa mw’ibohero. <span id="chapter5_verse26"></span><strong><sup>26 </sup></strong>Ndakubwije ukuri: Ntuzogenda uvuyeyo utarishe n’igiceri ca nyuma c’agaciro gatoyi cane.</p>
<p id="p36" data-pid="36" class="p36 sb"><span id="chapter5_verse27"></span><strong><sup>27 </sup></strong>“Mwarumvise ko vyavuzwe ngo: ‘Ntukarenge ibigo.’ <span id="chapter5_verse28"></span><strong><sup>28 </sup></strong>Mugabo jewe ndababwiye ko umuntu wese aguma araba umugore bigatuma amugirira inambu, aba amaze kurenga ibigo kuri we mu mutima wiwe. <span id="chapter5_verse29"></span><strong><sup>29 </sup></strong>Iryo jisho ryawe ry’iburyo rero nimba rigutsitaza, rinogore urite kure yawe. Kuko wopfuma ubura kimwe mu bihimba vyawe, hako umubiri wawe wose utabwa muri Gehena. <span id="chapter5_verse30"></span><strong><sup>30 </sup></strong>Vyongeye, nimba ukuboko kwawe kw’ukuryo kugutsitaza, guce ugute kure yawe. Kuko wopfuma ubura kimwe mu bihimba vyawe, hako umubiri wawe wose uja muri Gehena.</p>
<p id="p37" data-pid="37" class="p37 sb"><span id="page1422" class="pageNum" data-no="1422" data-before-text="1422"></span><span id="chapter5_verse31"></span><strong><sup>31 </sup></strong>“Vyaravuzwe kandi ngo: ‘Uwo wese yirukana umugore wiwe, namuhe icete c’ukwahukana.’ <span id="chapter5_verse32"></span><strong><sup>32 </sup></strong>Ariko jewe ndababwiye ko umuntu wese yirukana umugore wiwe atamuhoye ubusambanyi, aba atumye uwo mugore ashobora kurenga ibigo, kandi uwo wese yabiriye umugore yirukanywe aba arenze ibigo.</p>
<p id="p38" data-pid="38" class="p38 sb"><span id="chapter5_verse33"></span><strong><sup>33 </sup></strong>“Mwarumvise kandi ko abo mu bihe vya kera babwiwe ngo: ‘Ntukarahire ngo ubure gushitsa, mugabo utegerezwa gushitsa ivyo waraganiye Yehova.’ <span id="chapter5_verse34"></span><strong><sup>34 </sup></strong>Ariko jewe ndababwiye nti: Ntimukarahire na gato, kwaba kurahira ijuru, kuko ari intebe y’ubwami y’Imana; <span id="chapter5_verse35"></span><strong><sup>35 </sup></strong>canke kurahira isi, kuko ari intebe y’ibirenge vyayo; canke kurahira Yeruzalemu, kuko ari igisagara c’Umwami ahambaye. <span id="chapter5_verse36"></span><strong><sup>36 </sup></strong>Eka mbere ntukarahire umutwe wawe, kuko udashobora guhindura agashatsi na kamwe ngo kere canke kirabure. <span id="chapter5_verse37"></span><strong><sup>37 </sup></strong>Ijambo ryanyu <em>Ego </em>niribe Ego, <em>Oya </em>yanyu ibe Oya; kuko ikirenze kuri ivyo kiva kuri wa mubisha.</p>
<p id="p39" data-pid="39" class="p39 sb"><span id="chapter5_verse38"></span><strong><sup>38 </sup></strong>“Mwarumvise ko vyavuzwe ngo: ‘Ijisho ku rindi n’iryinyo ku rindi.’ <span id="chapter5_verse39"></span><strong><sup>39 </sup></strong>Ariko jewe ndababwiye nti: Nturwanye umuntu mubi; mugabo uwo wese agukubise ikofe kw’itama ry’i buryo, muhindukirize n’irindi. <span id="chapter5_verse40"></span><strong><sup>40 </sup></strong>Kandi nimba umuntu ashaka kuja kukwitwarira muri sentare ngo atware impuzu yawe y’imbere, reka n’impuzu yawe yo hejuru atware; <span id="chapter5_verse41"></span><strong><sup>41 </sup></strong>kandi nimba umuntu afise ububasha agutegetse kugira ico umufasha ahareha n’intambwe igihumbi, jana na we intambwe ibihumbi bibiri. <span id="chapter5_verse42"></span><strong><sup>42 </sup></strong>Nuhe uwugusaba, kandi ntuhe umugongo uwushaka ko umugurana ata nyungu umusavye.</p>
<p id="p40" data-pid="40" class="p40 sb"><span id="chapter5_verse43"></span><strong><sup>43 </sup></strong>“Mwarumvise ko vyavuzwe ngo: ‘Utegerezwa gukunda mugenzawe ukanka umwansi wawe.’ <span id="chapter5_verse44"></span><strong><sup>44 </sup></strong>Ariko jewe ndababwiye nti: Mubandanye gukunda abansi banyu no gusabira ababahama; <span id="chapter5_verse45"></span><strong><sup>45 </sup></strong>kugira mwerekane ko muri abana ba So ari mw’ijuru, kuko atuma izuba rirasira ababi n’abeza, agatuma n’imvura igwira abagororotsi n’abatari abagororotsi. <span id="chapter5_verse46"></span><strong><sup>46 </sup></strong>Kuko nimwakunda ababakunda, ni impembo nki muzoba mufise? None abatozakori bo ntibagira nk’ivyo nyene? <span id="chapter5_verse47"></span><strong><sup>47 </sup></strong>Kandi nimwaramutsa bene wanyu gusa, ikidasanzwe muzoba mukoze ni igiki? None abanyamahanga bo ntibagira nk’ivyo nyene? <span id="chapter5_verse48"></span><strong><sup>48 </sup></strong>Mutegerezwa rero kuba abatagira akanenge, nk’uko So wo mw’ijuru atagira akanenge.</p>
<div class="groupFootnote"><aside epub:type="footnote"><div epub:type="footnote" id="footnote6"><p id="p246" data-pid="246"><a href="1001060441-split5.xhtml#footnotesource6">^ <span class="footnoteref">Mat. 5:22</span></a> Ni ikibanza caturirirwamwo umwavu inyuma ya Yeruzalemu.</p></div></aside>
<aside epub:type="footnote"><div epub:type="footnote" id="footnote7"><p id="p247" data-pid="247"><a href="1001060441-split5.xhtml#footnotesource7">^ <span class="footnoteref">Mat. 5:23</span></a> Raba <a href="1001060600.xhtml#pos4256">Inyongera ya 21</a>.</p></div></aside>
</div>
</body>
</html>
