<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Matayo 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Matayo</a>  <a href="biblechapternav40.xhtml">6</a> : <a href="bibleversenav40_6.xhtml">1 - 34</a></p>
<p id="p41" data-pid="41" class="p41 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>“Murabe neza ntimuze murashitsa ubugororotsi bwanyu imbere y’abantu kugira ngo babitegereze; ahandiho nta mpembo muzoronka kuri So ari mw’ijuru. <span id="chapter6_verse2"></span><strong><sup>2 </sup></strong>Ku bw’ivyo rero, niwafasha umworo<span id="footnotesource8"></span><a epub:type="noteref" href="#footnote8">*</a>, ntuvuze urumbete imbere yawe nk’uko abiyorobetsi babigira mu masinagogi no mu mabarabara, kugira baninahazwe n’abantu. Ni ukuri ndabibabwiye: Baramaze kuronka impembo yabo yose. <span id="chapter6_verse3"></span><strong><sup>3 </sup></strong>Mugabo weho, niwafasha umworo, ukubamfu kwawe ntikumenye ico ukuryo kwawe gukoze, <span id="chapter6_verse4"></span><strong><sup>4 </sup></strong>kugira ngo imfashanyo uhaye umworo zitangirwe <span id="page1423" class="pageNum" data-no="1423" data-before-text="1423"></span>mu mpisho; maze So araba mu mpisho azobikwishura.</p>
<p id="p42" data-pid="42" class="p42 sb"><span id="chapter6_verse5"></span><strong><sup>5 </sup></strong>“Kandi igihe musenga, ntimukamere nka ba biyorobetsi; kuko bakunda gusenga bahagaze mu masinagogi no mu masanganzira y’amayira yagutse kugira abantu bababone. Ni ukuri ndabibabwiye: Baramaze kuronka impembo yabo yose. <span id="chapter6_verse6"></span><strong><sup>6 </sup></strong>Ariko weho, igihe usenga, niwinjire mu cumba cawe ciherereye hanyuma umaze kwugara umuryango, usenge So ari mu mpisho; maze So araba mu mpisho azobikwishura. <span id="chapter6_verse7"></span><strong><sup>7 </sup></strong>Mugabo igihe usenga, ntusubiremwo vya bindi nyene kenshikenshi nk’uko abanyamahanga bagira, kuko biyumvira yuko bazokwumvirwa kubera bakoresheje amajambo menshi. <span id="chapter6_verse8"></span><strong><sup>8 </sup></strong>Nuko ntimumere nka bo, kuko Imana So izi ivyo mukenera n’imbere y’uko mubiyisaba.</p>
<p id="p43" data-pid="43" class="p43 sb"><span id="chapter6_verse9"></span><strong><sup>9 </sup></strong>“Nuko rero musenge mutya:</p>
<p id="p44" data-pid="44" class="p44 sb">“‘Dawe wa twese uri mw’ijuru, izina ryawe niryezwe. <span id="chapter6_verse10"></span><strong><sup>10 </sup></strong>Ubwami bwawe nibuze. Ukugomba kwawe nigukorwe kw’isi nko mw’ijuru. <span id="chapter6_verse11"></span><strong><sup>11 </sup></strong>Uduhe uno musi ibifungurwa<span id="footnotesource9"></span><a epub:type="noteref" href="#footnote9">*</a> vyacu vy’uyu musi; <span id="chapter6_verse12"></span><strong><sup>12 </sup></strong>uduhebere imyenda yacu nk’uko natwe twayihebeye abayidufitiye. <span id="chapter6_verse13"></span><strong><sup>13 </sup></strong>Kandi ntutujane mu kigeragezo, mugabo uturokore mu kudukiza wa mubisha.’</p>
<p id="p45" data-pid="45" class="p45 sb"><span id="chapter6_verse14"></span><strong><sup>14 </sup></strong>“Kuko nimwababarira abantu amakosa yabo, na So wo mw’ijuru azobababarira; <span id="chapter6_verse15"></span><strong><sup>15 </sup></strong>ariko nimutababarira abantu amakosa yabo, na So ntazobababarira amakosa yanyu.</p>
<p id="p46" data-pid="46" class="p46 sb"><span id="chapter6_verse16"></span><strong><sup>16 </sup></strong>“Igihe mwisonzesha, mureke kwijirwa mu maso nka kumwe kwa ba biyorobetsi, kuko bifutanya mu maso kugira baboneke ku bantu ko bariko bisonzesha. Ni ukuri ndabibabwiye: Baramaze kuronka impembo yabo yose. <span id="chapter6_verse17"></span><strong><sup>17 </sup></strong>Mugabo weho, igihe wisonzesha, niwisige amavuta mu mutwe kandi wiyoge mu maso, <span id="chapter6_verse18"></span><strong><sup>18 </sup></strong>kugira ntuboneke ko wisonzesha imbere y’abantu, ariko uboneke ko wisonzesha imbere ya So ari ahihishije; maze So araba ahihishije azobikwishura.</p>
<p id="p47" data-pid="47" class="p47 sb"><span id="chapter6_verse19"></span><strong><sup>19 </sup></strong>“Mureke kwirundaniriza amatunga kw’isi, aho udukoko<span id="footnotesource10"></span><a epub:type="noteref" href="#footnote10">*</a> n’ingese bikegeta, aho kandi ibisuma bimena bikiba. <span id="chapter6_verse20"></span><strong><sup>20 </sup></strong>Ahubwo mwirundanirize amatunga mw’ijuru, aho ata dukoko canke ingese bikegeta, aho kandi ata bisuma bimena ngo vyibe. <span id="chapter6_verse21"></span><strong><sup>21 </sup></strong>Kuko aho itunga ryawe riri, ni ho n’umutima wawe uzoba.</p>
<p id="p48" data-pid="48" class="p48 sb"><span id="chapter6_verse22"></span><strong><sup>22 </sup></strong>“Itara ry’umubiri ni ijisho. Nimba rero ijisho ryawe riremuruye, umubiri wawe wose uzokayangana; <span id="chapter6_verse23"></span><strong><sup>23 </sup></strong>mugabo nimba ijisho ryawe ari ribi, umubiri wawe wose uzocura umwiza. Nimba mu vy’ukuri umuco uri muri wewe ari umwiza, ese ingene uwo mwiza uzoba mwinshi!</p>
<p id="p49" data-pid="49" class="p49 sb"><span id="chapter6_verse24"></span><strong><sup>24 </sup></strong>“Nta woshobora gushumbira ba shebuja babiri; kuko azokwanka umwe akunde uwundi, canke azokwumira kuri umwe asuzugure uwundi. Ntimushobora gushumbira Imana n’Ubutunzi.</p>
<p id="p50" data-pid="50" class="p50 sb"><span id="chapter6_verse25"></span><strong><sup>25 </sup></strong>“Ku bw’ivyo ndababwiye <span id="page1424" class="pageNum" data-no="1424" data-before-text="1424"></span>nti: Mureke kuganyira ubuzima bwanyu ku vyo muzorya canke ivyo muzonywa, canke kuganyira imibiri yanyu ku vyo muzokwambara. Mbega ubuzima ntiburuta ibifungurwa, n’umubiri ukaruta ivyambarwa? <span id="chapter6_verse26"></span><strong><sup>26 </sup></strong>Ihweze neza inyoni zo mu kirere, kubera ko zitabiba imbuto canke ngo zishwabure canke ngo zegeranirize mu bigega; yamara So wo mw’ijuru arazigaburira. None mwebwe ntimuzirusha agaciro? <span id="chapter6_verse27"></span><strong><sup>27 </sup></strong>Ni nde muri mwebwe mu kwiganyira yoshobora kwongera ku kiringo c’ubuzima bwiwe itambwe<span id="footnotesource11"></span><a epub:type="noteref" href="#footnote11">*</a> rimwe? <span id="chapter6_verse28"></span><strong><sup>28 </sup></strong>Vyongeye ku bijanye n’ivyambarwa, kubera iki mwiganyira? Nimukure icigwa ku mashurwe y’amalisi yo mw’itongo, murabe ingene akura; ntacumukura canke ngo ajishe; <span id="chapter6_verse29"></span><strong><sup>29 </sup></strong>mugabo ndababwiye yuko na Salomo ari Salomo mu buninahazwa bwiwe bwose atari ashajije nka rimwe muri ayo. <span id="chapter6_verse30"></span><strong><sup>30 </sup></strong>Nimba rero Imana yambika gutyo ivyatsi vyo mw’itongo biriho uno musi ejo bigatererwa mu ziko, mbega ntizorushiriza kubambika, mwebwe ab’ukwizera guke? <span id="chapter6_verse31"></span><strong><sup>31 </sup></strong>Nuko ntimukigere mwiganyira ngo: ‘Tuzorya iki?’, canke ngo: ‘Tuzonywa iki?’, canke ngo: ‘Tuzokwambara iki?’ <span id="chapter6_verse32"></span><strong><sup>32 </sup></strong>Kuko ivyo vyose ari vyo amahanga ahahamira. Kuko So wo mw’ijuru azi ko ivyo vyose mubikenera.</p>
<p id="p51" data-pid="51" class="p51 sb"><span id="chapter6_verse33"></span><strong><sup>33 </sup></strong>“Gume rero mubanza kurondera ubwami n’ubugororotsi bw’Imana, ivyo bindi vyose na vyo muzovyongerwa. <span id="chapter6_verse34"></span><strong><sup>34 </sup></strong>Nuko ntimukigere mwiganyira ku vy’ejo, kuko umusi w’ejo uzoba ufise amaganya yawo. Ububi bw’umusi umwumwe wose buramaze.</p>
<div class="groupFootnote"><aside epub:type="footnote"><div epub:type="footnote" id="footnote8"><p id="p248" data-pid="248"><a href="1001060441-split6.xhtml#footnotesource8">^ <span class="footnoteref">Mat. 6:2</span></a> Ijambo ku rindi ni “niwatanga ingabirano z’imbabazi.”</p></div></aside>
<aside epub:type="footnote"><div epub:type="footnote" id="footnote9"><p id="p249" data-pid="249"><a href="1001060441-split6.xhtml#footnotesource9">^ <span class="footnoteref">Mat. 6:11</span></a> Ijambo ku rindi ni “umukate.”</p></div></aside>
<aside epub:type="footnote"><div epub:type="footnote" id="footnote10"><p id="p250" data-pid="250"><a href="1001060441-split6.xhtml#footnotesource10">^ <span class="footnoteref">Mat. 6:19</span></a> Ijambo ry’ikigiriki rishaka kuvuga ubwoko bw’agakoko kaguruka karya impuzu.</p></div></aside>
<aside epub:type="footnote"><div epub:type="footnote" id="footnote11"><p id="p251" data-pid="251"><a href="1001060441-split6.xhtml#footnotesource11">^ <span class="footnoteref">Mat. 6:27</span></a> Ni itambwe ry’ukuboko uciriye mu nkokora. Itambwe rimwe ni nka cm 44,5.</p></div></aside>
</div>
</body>
</html>
