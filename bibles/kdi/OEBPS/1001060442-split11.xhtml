<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">11</a> : <a href="bibleversenav41_11.xhtml">1 - 33</a></p>
<p id="p75" data-pid="75" class="p75 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Igihe bariko begereza i Yeruzalemu, i Betifage n’i Betaniya ku musozi w’Imyelayo, arungika babiri mu bigishwa biwe, <span id="chapter11_verse2"></span><strong><sup>2 </sup></strong>ababwira ati: “Nimugende muri kiriya kigwati mubona, hanyuma mukicinjiramwo murahasanga umwana w’indogobwa uziritse, ata muntu n’umwe aricarako; muwuziture, muwuzane. <span id="chapter11_verse3"></span><strong><sup>3 </sup></strong>Kandi nihagira uwubabwira ati: ‘Kubera iki mugira ivyo?’, muvuge muti: ‘Umukama arawukeneye, kandi aca awugarukana ng’aha.’” <span id="chapter11_verse4"></span><strong><sup>4 </sup></strong>Nuko baragenda basanga wa mwana w’indogobwa uziritse imbere y’umuryango, hanze ku kabarabara, baraheza barawuzitura. <span id="chapter11_verse5"></span><strong><sup>5 </sup></strong>Mugabo bamwe mu bari bahagaze ng’aho, batangura kubabwira bati: “Ni ibiki ko muzitura uwo mwana w’indogobwa?” <span id="chapter11_verse6"></span><strong><sup>6 </sup></strong>Bababwira nk’uko Yezu yari yavuze; baca barabareka baragenda.</p>
<p id="p76" data-pid="76" class="p76 sb"><span id="chapter11_verse7"></span><strong><sup>7 </sup></strong>Nuko bazanira Yezu nya mwana w’indogobwa, hanyuma bashira impuzu zabo zo hejuru kuri wo, na we awicarako. <span id="chapter11_verse8"></span><strong><sup>8 </sup></strong>Vyongeye, benshi basasa mu nzira impuzu zabo zo hejuru, mugabo abandi baca amashami mu matongo. <span id="chapter11_verse9"></span><strong><sup>9 </sup></strong>Kandi abagendera imbere n’abakurikira baguma basemerera bati: “Kiza, turatakamvye! Arahezagiwe uwuje mw’izina rya Yehova! <span id="chapter11_verse10"></span><strong><sup>10 </sup></strong>Burahezagiwe ubwami bwa data Dawidi buriko buraza! Kiza, turatakamvye, wewe uri iyo hejuru mu majuru!” <span id="chapter11_verse11"></span><strong><sup>11 </sup></strong>Nuko yinjira i Yeruzalemu, mu rusengero; hanyuma areraguza araba ibintu vyose, maze kubera ko amasaha yari amaze kugera kure, arasohoka aja i Betaniya <span id="page1485" class="pageNum" data-no="1485" data-before-text="1485"></span>ari kumwe na bamwe cumi na babiri.</p>
<p id="p77" data-pid="77" class="p77 sb"><span id="chapter11_verse12"></span><strong><sup>12 </sup></strong>Bukeye, igihe bari bamaze kuva i Betaniya, arasonza. <span id="chapter11_verse13"></span><strong><sup>13 </sup></strong>Ari nka hariya, abona igiti c’umusukoni cari gifise amababi, araheza aja kuraba ko kumbure yogisangako ikintu. Mugabo agishikiriye, ntiyagira ico ahasanga atari amababi, kuko kitari ikiringo c’insukoni. <span id="chapter11_verse14"></span><strong><sup>14 </sup></strong>Aca rero akibwira ati: “Ntihabe hakigira uwongera kurya insukoni zo kuri wewe, ibihe vyose.” Abigishwa biwe na bo bariko barumviriza.</p>
<p id="p78" data-pid="78" class="p78 sb"><span id="chapter11_verse15"></span><strong><sup>15 </sup></strong>Hanyuma baza i Yeruzalemu. Hano yinjira mu rusengero, atangura guhindira hanze abari mu vyo kugurishiriza no kugurira mu rusengero, yongera ahenagura imeza z’abakaba amahera be n’intebe z’abariko bagurisha inuma; <span id="chapter11_verse16"></span><strong><sup>16 </sup></strong>kandi ntiyareka ngo hagire n’umwe aca mu rusengero atwaye igikoresho co mu nzu, <span id="chapter11_verse17"></span><strong><sup>17 </sup></strong>mugabo akaguma yigisha avuga ati: “Ntivyanditswe none ngo: ‘Inzu yanje izokwitwa inzu yo gusengeramwo ku mahanga yose’? Mugabo mwebwe mwayigize isenga ry’abambuzi.” <span id="chapter11_verse18"></span><strong><sup>18 </sup></strong>Maze abakuru b’abaherezi n’abanditsi baravyumva, baca batangura kurondera ingene bomwica; kuko bamutinya kubera ko isinzi ryose ryaguma rijorezwa n’inyigisho yiwe.</p>
<p id="p79" data-pid="79" class="p79 sb"><span id="chapter11_verse19"></span><strong><sup>19 </sup></strong>Kandi iyo buhwibiriye, barasohoka bakava mu gisagara. <span id="chapter11_verse20"></span><strong><sup>20 </sup></strong>Mugabo igihe bariko bararengana mu gatondo ka kare, babona ca giti c’umusukoni camaze kwuma guhera mu mizi. <span id="chapter11_verse21"></span><strong><sup>21 </sup></strong>Nuko Petero aravyibuka, amubwira ati: “Rabi, raba! Ca giti c’umusukoni wavuma cumye.” <span id="chapter11_verse22"></span><strong><sup>22 </sup></strong>Yezu abishura ati: “Mwizere Imana. <span id="chapter11_verse23"></span><strong><sup>23 </sup></strong>Ni ukuri, ndababwiye yuko uwo wese azobwira uyu musozi ati: ‘Shinguka utererwe mu kiyaga,’ kandi akaba adakekeranya mu mutima wiwe, mugabo akizera yuko ivyo avuze biba, bizomugendera kuno. <span id="chapter11_verse24"></span><strong><sup>24 </sup></strong>Ni co gituma ndababwiye nti: Ibintu vyose musaba mu gusenga, mwizere ko ari nk’aho mumaze kubihabwa, kandi muzobironka. <span id="chapter11_verse25"></span><strong><sup>25 </sup></strong>Kandi igihe muhagaze musenga, mubabarire umuntu wese ikintu cose mupfa na we; kugira ngo So ari mw’ijuru na we abababarire amakosa yanyu.” <span id="chapter11_verse26"></span><strong>26</strong><span id="footnotesource23"></span><a epub:type="noteref" href="#footnote23">*</a> ——</p>
<p id="p80" data-pid="80" class="p80 sb"><span id="chapter11_verse27"></span><strong><sup>27 </sup></strong>Bongera kuza i Yeruzalemu. Igihe yariko aragendagenda mu rusengero, abakuru b’abaherezi n’abanditsi be n’abagabo b’inararibonye baza kuri we, <span id="chapter11_verse28"></span><strong><sup>28 </sup></strong>batangura kumubwira bati: “Ni ububasha ki butuma ukora ivyo bintu? canke ni nde yaguhaye ubwo bubasha bwo kubikora?” <span id="chapter11_verse29"></span><strong><sup>29 </sup></strong>Yezu ababwira ati: “Ndababaza ikibazo kimwe. Munyishure, nanje ndaheza ndababwire ububasha butuma nkora ivyo bintu ubwo ari bwo. <span id="chapter11_verse30"></span><strong><sup>30 </sup></strong>Ibatisimu ya Yohani yava mw’ijuru canke ku bantu? Nimunyishure.” <span id="chapter11_verse31"></span><strong><sup>31 </sup></strong>Nuko batangura kwiyumvira hagati yabo bati: “Nitwavuga ngo ‘Mw’ijuru,’ aca avuga ati: ‘Kubera iki none mutamwemeye?’ <span id="chapter11_verse32"></span><strong><sup>32 </sup></strong>Mugabo none, duhirahire tuvuge ngo ‘Ku bantu’?”... Batinya isinzi, kuko abo bose bemera yuko Yohani yari umuhanuzi vy’ukuri. <span id="chapter11_verse33"></span><strong><sup>33 </sup></strong>Nuko bishura Yezu <span id="page1486" class="pageNum" data-no="1486" data-before-text="1486"></span>bati: “Nta vyo tuzi.” Yezu na we ababwira ati: “Nanje sindababwira ububasha butuma nkora ivyo bintu ubwo ari bwo.”</p>
<div class="groupFootnote"><aside epub:type="footnote"><div epub:type="footnote" id="footnote23"><p id="p149" data-pid="149"><a href="1001060442-split11.xhtml#footnotesource23">^ <span class="footnoteref">Mrk. 11:26</span></a> Raba Mr 7:16, akajambo k’epfo.</p></div></aside>
</div>
</body>
</html>
