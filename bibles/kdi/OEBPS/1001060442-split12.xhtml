<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">12</a> : <a href="bibleversenav41_12.xhtml">1 - 44</a></p>
<p id="p81" data-pid="81" class="p81 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>Vyongeye, atangura kubabwirira mu bigereranyo ati: “Umuntu umwe yateye umurima w’imizabibu, awukikuza uruzitiro, hanyuma yimba ikinogo c’uruganiro rw’umuvinyu, yubaka n’umunara, hanyuma awukotesha ku barimyi, araheza afata urugendo aja mu mahanga. <span id="chapter12_verse2"></span><strong><sup>2 </sup></strong>Igihe kigeze, atuma umushumba kuri nya barimyi, ngo bamuhe ku vyamwa vya nya murima w’imizabibu. <span id="chapter12_verse3"></span><strong><sup>3 </sup></strong>Mugabo baramufata, baramuhuragura hanyuma bamurungika imbokoboko. <span id="chapter12_verse4"></span><strong><sup>4 </sup></strong>Yongera atuma uwundi mushumba kuri bo; uwo na we baramukubita ku mutwe bongera baramutetereza. <span id="chapter12_verse5"></span><strong><sup>5 </sup></strong>Hanyuma atuma uwundi, uwo na we barica; n’abandi benshi, bamwe muri bo barabahuragura, abandi na bo barabica. <span id="chapter12_verse6"></span><strong><sup>6 </sup></strong>Yari afise wundi umwe, umwana w’umukundwa. Amurungika kuri bo ari we wa nyuma, avuga ati: ‘Bazokwubaha umwana wanje.’ <span id="chapter12_verse7"></span><strong><sup>7 </sup></strong>Mugabo abo barimyi bavugana hagati yabo bati: ‘Uyu ni we samuragwa. Ingo tumwice, maze intoranwa izoca iba rwacu.’ <span id="chapter12_verse8"></span><strong><sup>8 </sup></strong>Nuko baramufata baramwica, bamuterera inyuma ya wa murima w’imizabibu. <span id="chapter12_verse9"></span><strong><sup>9 </sup></strong>None nyen’umurima azokora iki? Azoza yice ba barimyi, nya murima na wo awuhe abandi. <span id="chapter12_verse10"></span><strong><sup>10 </sup></strong>Mbega ntimwigeze musoma iki canditswe ngo: ‘Ibuye abubatsi bataye, iryo ni ryo ribaye ibuye nyamukuru rigumya imfuruka. <span id="chapter12_verse11"></span><strong><sup>11 </sup></strong>Ivyo vyavuye kuri Yehova, kandi ni agatangaza mu maso yacu’?”</p>
<p id="p82" data-pid="82" class="p82 sb"><span id="chapter12_verse12"></span><strong><sup>12 </sup></strong>Baca batangura kurondera ingene bomufata, mugabo batinya isinzi, kuko bamenye yuko atanze ico kigereranyo ari bo yiyumvira. Nuko baramureka baragenda.</p>
<p id="p83" data-pid="83" class="p83 sb"><span id="chapter12_verse13"></span><strong><sup>13 </sup></strong>Ubukurikira batuma kuri we bamwe mu Bafarizayo no mu banywanyi b’umugambwe wa Herodi, ngo bamufatire mu majambo avuga. <span id="chapter12_verse14"></span><strong><sup>14 </sup></strong>Bano bashitse, bamubwira bati: “Mwigisha, turazi ko uri imvugakuri be n’uko ata n’umwe agukanga, kuko utaraba uko abantu baboneka inyuma, mugabo ko wigisha inzira y’Imana uhuje n’ukuri: Vyoba vyemewe kuriha Sezari ikori ry’umutwe canke ntivyemewe? <span id="chapter12_verse15"></span><strong><sup>15 </sup></strong>Turihe, canke ntiturihe?” Amenya ubwiyorobetsi bwabo, ababwira ati: “Kubera iki mungeza? Nzanira idenariyo ndayirabe.” <span id="chapter12_verse16"></span><strong><sup>16 </sup></strong>Bazana imwe. Na we ababwira ati: “Iyi shusho n’ibi vyandiko ni ivya nde?” Bamubwira bati: “Ni ivya Sezari.” <span id="chapter12_verse17"></span><strong><sup>17 </sup></strong>Yezu aca ababwira ati: “Nimwishure Sezari ivya Sezari, mugabo ivy’Imana muvyishure Imana.” Baramutangarira.</p>
<p id="p84" data-pid="84" class="p84 sb"><span id="chapter12_verse18"></span><strong><sup>18 </sup></strong>Maze Abasadukayo<span id="footnotesource24"></span><a epub:type="noteref" href="#footnote24">*</a> baza kuri we, bamwe bavuga ko ata zuka ririho, bamubaza iki kibazo bati: <span id="chapter12_verse19"></span><strong><sup>19 </sup></strong>“Mwigisha, Musa yatwandikiye yuko mwene wabo n’umuntu niyapfa agasiga umugore ariko ntasige umwana, ko mwene wabo akwiye kwabira nya mugore, agahagurukiriza uruvyaro mwene wabo kuri nya mugore. <span id="chapter12_verse20"></span><strong><sup>20 </sup></strong>Hari abavukana <span id="page1487" class="pageNum" data-no="1487" data-before-text="1487"></span>indwi; uwa mbere yabira umugore, ariko nya mugabo apfa ata ruvyaro asize. <span id="chapter12_verse21"></span><strong><sup>21 </sup></strong>Uwa kabiri aramucura, mugabo apfa adasize uruvyaro; n’uwugira gatatu bigenda gutyo nyene. <span id="chapter12_verse22"></span><strong><sup>22 </sup></strong>Abo indwi rero nta ruvyaro basize. Hanyuma ya bose nya mugore na we arapfa. <span id="chapter12_verse23"></span><strong><sup>23 </sup></strong>Mw’izuka, azoba umugore wa nde muri abo? Kuko abo uko ari indwi baramwabiriye.” <span id="chapter12_verse24"></span><strong><sup>24 </sup></strong>Yezu ababwira ati: “None si co gituma mwahuvye, kuba mutazi Ivyanditswe canke ububasha bw’Imana? <span id="chapter12_verse25"></span><strong><sup>25 </sup></strong>Kuko igihe bazuka mu bapfuye, abagabo ntibarongora canke abagore ngo bashingirwe, mugabo baba bameze nk’abamarayika bo mw’ijuru. <span id="chapter12_verse26"></span><strong><sup>26 </sup></strong>Nayo ku vyerekeye abapfuye, yuko bazurwa, ntimwasomye mu gitabu ca Musa, muri ya nkuru y’igisaka c’amahwa, ingene Imana yamubwiye iti: ‘Ndi Imana ya Aburahamu n’Imana ya Izahaki n’Imana ya Yakobo’? <span id="chapter12_verse27"></span><strong><sup>27 </sup></strong>Ni Imana, atari iy’abapfuye, ahubwo y’abazima. Mwarahuvye cane.”</p>
<p id="p85" data-pid="85" class="p85 sb"><span id="chapter12_verse28"></span><strong><sup>28 </sup></strong>Maze umwe mu banditsi yari yaje akabumva baharira, amenya yuko abishuye neza, amubaza ati: “Ibwirizwa rya mbere muri yose ni irihe?” <span id="chapter12_verse29"></span><strong><sup>29 </sup></strong>Yezu yishura ati: “Irya mbere ni iri: ‘Umve, ewe Isirayeli, Yehova Imana yacu ni Yehova umwe, <span id="chapter12_verse30"></span><strong><sup>30 </sup></strong>kandi utegerezwa gukunda Yehova Imana yawe n’umutima wawe wose n’ubuzima bwawe bwose n’umuzirikanyi wawe wose n’inkomezi zawe zose.’ <span id="chapter12_verse31"></span><strong><sup>31 </sup></strong>Irigira kabiri ni iri: ‘Utegerezwa gukunda mugenzawe nk’uko wikunda.’ Nta rindi bwirizwa ririho riruta ayo.” <span id="chapter12_verse32"></span><strong><sup>32 </sup></strong>Nya mwanditsi amubwira ati: “Mwigisha, uvuze neza mu buryo buhuye n’ukuri, ‘Ni Umwe, kandi nta wundi ariho atari We’; <span id="chapter12_verse33"></span><strong><sup>33 </sup></strong>kandi ico c’uko umuntu amukunda n’umutima wiwe wose n’ubwenge bwiwe bwose n’inkomezi ziwe zose be n’ukwo gukunda mugenziwe nk’uko yikunda, biri n’agaciro rwose kuruta amashikanwa yose aturiwe uko yakabaye be n’ibimazi vyose.” <span id="chapter12_verse34"></span><strong><sup>34 </sup></strong>Yezu amenya ko yishuranye ubwenge, amubwira ati: “Nturi kure y’ubwami bw’Imana.” Mugabo ntihagira n’umwe yongera kwubahuka kumubaza ikibazo.</p>
<p id="p86" data-pid="86" class="p86 sb"><span id="chapter12_verse35"></span><strong><sup>35 </sup></strong>Ariko kuri ivyo, Yezu atangura kuvuga ariko yigisha mu rusengero, ati: “Bishoboka bite ngo abanditsi bavuge yuko Kristu ari mwene Dawidi? <span id="chapter12_verse36"></span><strong><sup>36 </sup></strong>Biciye ku mpwemu nyeranda, Dawidi ubwiwe yavuze ati: ‘Yehova yabwiye Umukama wanje ati: “Icara iburyo bwanje gushika nshize abansi bawe munsi y’ibirenge vyawe.”’ <span id="chapter12_verse37"></span><strong><sup>37 </sup></strong>Dawidi ubwiwe amwita ‘Umukama,’ mugabo none bishoboka bite ngo abe umwana wiwe?”</p>
<p id="p87" data-pid="87" class="p87 sb">Kandi nya sinzi rinini ryariko riramwumviriza riryohewe. <span id="chapter12_verse38"></span><strong><sup>38 </sup></strong>Mu nyigisho yiwe abandanya kuvuga ati: “Mwiyubare abanditsi bashaka kugendagenda bari mu makanzu, bagashaka n’indamutso mu tuguriro <span id="chapter12_verse39"></span><strong><sup>39 </sup></strong>n’ivyicaro vy’imbere mu masinagogi, n’ibibanza biboneka kuruta ibindi ku mfungurwa zo ku migoroba. <span id="chapter12_verse40"></span><strong><sup>40 </sup></strong>Ni bo barotsa inzu z’abapfakazi, hanyuma bagatura amasengesho maremare bwa citwazo; abo bazocirwa urubanza ruremereye kuruta.”</p>
<p id="p88" data-pid="88" class="p88 sb"><span id="page1488" class="pageNum" data-no="1488" data-before-text="1488"></span><span id="chapter12_verse41"></span><strong><sup>41 </sup></strong>Hanyuma yicara aho abona udusandugu two mw’ishikaniro, atangura kwihweza ingene nya sinzi ritiburira amahera muri nya dusandugu; kandi abatunzi benshi bariko batererayo ibiceri vyinshi. <span id="chapter12_verse42"></span><strong><sup>42 </sup></strong>Buno haza umupfakazi w’umworo atiburirayo uduceri tubiri dufise agaciro gatoyi cane. <span id="chapter12_verse43"></span><strong><sup>43 </sup></strong>Nuko ahamagara abigishwa biwe, ababwira ati: “Ni ukuri, ndababwiye yuko uyu mupfakazi w’umworo yatiburiyeyo vyinshi gusumvya abo bose bariko batiburira amahera mu dusandugu two mw’ishikaniro; <span id="chapter12_verse44"></span><strong><sup>44 </sup></strong>kuko bose batiburiyeyo ibivuye ku musesekara wabo, mugabo we, ku bukene bwiwe, yatiburiyeyo ivyo yari afise vyose, ivyari bimubeshejeho vyose.”</p>
<div class="groupFootnote"><aside epub:type="footnote"><div epub:type="footnote" id="footnote24"><p id="p150" data-pid="150"><a href="1001060442-split12.xhtml#footnotesource24">^ <span class="footnoteref">Mrk. 12:18</span></a> Raba <a href="1001060600.xhtml#pos870">Inyongera ya 21</a>.</p></div></aside>
</div>
</body>
</html>
