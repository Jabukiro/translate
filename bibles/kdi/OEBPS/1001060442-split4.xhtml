<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">4</a> : <a href="bibleversenav41_4.xhtml">1 - 41</a></p>
<p id="p22" data-pid="22" class="p22 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Hanyuma atangura kwongera kwigishiriza iruhande y’ikiyaga. Buno isinzi rinini cane rikoranira iruhande yiwe, bituma yurira mu bwato yigira hirya, yicara ku kiyaga, mugabo isinzi ryose ryari iruhande y’ikiyaga ku nkengera. <span id="chapter4_verse2"></span><strong><sup>2 </sup></strong>Nuko atangura kubigisha ibintu vyinshi mu bigereranyo no kubabwira mu nyigisho yiwe ati: <span id="chapter4_verse3"></span><strong><sup>3 </sup></strong>“Umvirize. Ehe umubivyi yarasohotse kubiba. <span id="chapter4_verse4"></span><strong><sup>4 </sup></strong>Hanyuma ariko arabiba, imbuto zimwe zigwa iruhande y’inzira, inyoni ziraza <span id="page1470" class="pageNum" data-no="1470" data-before-text="1470"></span>zirazirya. <span id="chapter4_verse5"></span><strong><sup>5 </sup></strong>Izindi na zo zigwa ahantu h’urubuyebuye, aho vyumvikana ko zitaronse ivu ryinshi, zica ziramera buno nyene kuko zitaronse ivu rishika kure. <span id="chapter4_verse6"></span><strong><sup>6 </sup></strong>Mugabo izuba rirashe, zirababuka, maze kubera ukutagira imizi zica ziruma. <span id="chapter4_verse7"></span><strong><sup>7 </sup></strong>Izindi na zo zigwa mu mahwa, hanyuma nya mahwa araduga, arazinyoha, maze ntizama na gato. <span id="chapter4_verse8"></span><strong><sup>8 </sup></strong>Mugabo izindi zaguye mw’ivu ryiza hanyuma zirakura, ziragwira, zitangura kwama, zama incuro mirongo itatu, mirongo itandatu, n’ijana.” <span id="chapter4_verse9"></span><strong><sup>9 </sup></strong>Nuko yongerako iri jambo ati: “Uwuri n’amatwi yo kwumviriza niyumvirize.”</p>
<p id="p23" data-pid="23" class="p23 sb"><span id="chapter4_verse10"></span><strong><sup>10 </sup></strong>Buno igihe yari wenyene, abamukikije hamwe na bamwe cumi na babiri batangura kumubaza ibibazo ku vyerekeye nya bigereranyo. <span id="chapter4_verse11"></span><strong><sup>11 </sup></strong>Na we ababwira ati: “Mwebwe mwarahawe kumenya ibanga ryeranda ry’ubwami bw’Imana, mugabo ku bo hanze ibintu vyose biza mu bigereranyo, <span id="chapter4_verse12"></span><strong><sup>12 </sup></strong>kugira ngo naho baraba, barabe yamara ntibabone, kandi naho bumva, bumve yamara ntibategere insobanuro, canke ngo bigere bahindukira ngo bababarirwe.” <span id="chapter4_verse13"></span><strong><sup>13 </sup></strong>Ababwira kandi ati: “Ko mutamenye ico kigereranyo, none muzotegera gute ibindi bigereranyo vyose?</p>
<p id="p24" data-pid="24" class="p24 sb"><span id="chapter4_verse14"></span><strong><sup>14 </sup></strong>“Umubivyi abiba ijambo. <span id="chapter4_verse15"></span><strong><sup>15 </sup></strong>Ng’aba rero zimwe zagwa iruhande y’inzira aho ijambo ribibwe: bakimara kuryumva Shetani araza agatwara nya jambo ryabibwe muri bo. <span id="chapter4_verse16"></span><strong><sup>16 </sup></strong>Muri ubwo buryo nyene, ng’aba izabibwe ahantu h’urubuyebuye: bakimara kwumva iryo jambo, bararyemera n’akanyamuneza. <span id="chapter4_verse17"></span><strong><sup>17 </sup></strong>Yamara nta muzi bagira muri bo, ahubwo bamara igihe gito; maze amakuba canke uruhamo bigize ngo biravyuka kubera iryo jambo, baca batsitara. <span id="chapter4_verse18"></span><strong><sup>18 </sup></strong>Hari n’izindi zabibwe mu mahwa; abo ni abumvise iryo jambo, <span id="chapter4_verse19"></span><strong><sup>19 </sup></strong>mugabo amaganya y’ivy’iki gihe<span id="footnotesource7"></span><a epub:type="noteref" href="#footnote7">*</a> be n’ububasha buhendana bw’ubutunzi be n’ukwipfuza ibindi bintu, bikabinjiramwo hanyuma bikanyoha iryo jambo, maze rigacika ikirumbirane. <span id="chapter4_verse20"></span><strong><sup>20 </sup></strong>Ubwa nyuma, izabibwe mw’ivu ryiza ni abumviriza iryo jambo bakaryakira neza hanyuma bakama incuro mirongo itatu, mirongo itandatu, n’ijana.”</p>
<p id="p25" data-pid="25" class="p25 sb"><span id="chapter4_verse21"></span><strong><sup>21 </sup></strong>Abandanya kubabwira ati: “Mbega itara rizanwa ngo rishirwe munsi y’igisimbo co gupimisha canke munsi y’igitanda? None ntirizanwa ngo rishirwe ku gitereko caryo? <span id="chapter4_verse22"></span><strong><sup>22 </sup></strong>Kuko ata kintu na kimwe canyegejwe atari ukugira ngo gishirwe ku mugaragaro; nta kintu na kimwe cahishijwe bimwe vyitondewe atari ukugira ngo kije ahabona. <span id="chapter4_verse23"></span><strong><sup>23 </sup></strong>Uwo wese ari n’amatwi yo kwumviriza, niyumvirize.”</p>
<p id="p26" data-pid="26" class="p26 sb"><span id="chapter4_verse24"></span><strong><sup>24 </sup></strong>Yongera kubabwira ati: “Mwitwararike ivyo muriko murumva. Ingero mugeresha, ni yo namwe bazobagererako, egome, muzokwongerwa n’ibindi. <span id="chapter4_verse25"></span><strong><sup>25 </sup></strong>Kuko uwufise azokwongerwa; mugabo uwudafise, n’ico afise azocakwa.”</p>
<p id="p27" data-pid="27" class="p27 sb"><span id="chapter4_verse26"></span><strong><sup>26 </sup></strong>Nuko abandanya kuvuga ati: “Ni co gituma ubwami bw’Imana <span id="page1471" class="pageNum" data-no="1471" data-before-text="1471"></span>bumeze nk’igihe umuntu amija imbuto kw’ivu, <span id="chapter4_verse27"></span><strong><sup>27 </sup></strong>hanyuma agasinzira mw’ijoro, ku murango akavyuka, za mbuto na zo zikamera hanyuma zigakura, mu buryo atazi. <span id="chapter4_verse28"></span><strong><sup>28 </sup></strong>Buhorobuhoro ivu ubwaryo rirateba rikama: ubwa mbere hamera icatsi, hanyuma kikayangika, amaherezo ihundo rikazana intete zikuze. <span id="chapter4_verse29"></span><strong><sup>29 </sup></strong>Mugabo iyo vyeze, aratuma agakero agasarura, kuko iyimbura rigeze.”</p>
<p id="p28" data-pid="28" class="p28 sb"><span id="chapter4_verse30"></span><strong><sup>30 </sup></strong>Abandanya kuvuga ati: “Ubwami bw’Imana tubusanishe n’iki, canke tubugereranye n’iki? <span id="chapter4_verse31"></span><strong><sup>31 </sup></strong>Busa n’agatete ka sinapi, akabibwe mw’ivu ari ko kabuto kanzwinya kuruta imbuto zose ziri kw’isi— <span id="chapter4_verse32"></span><strong><sup>32 </sup></strong>mugabo kamaze kubibwa, karakura kakaruta ibindi biterwa vy’imboga vyose hanyuma kakazana amashami manini, ku buryo inyoni zo mu kirere zishobora kwibera mu gitutu cako.”</p>
<p id="p29" data-pid="29" class="p29 sb"><span id="chapter4_verse33"></span><strong><sup>33 </sup></strong>Akoresheje ibigereranyo vyinshi mwene ivyo rero yarababwira ijambo ry’Imana, nk’uko bari bashoboye kwumviriza. <span id="chapter4_verse34"></span><strong><sup>34 </sup></strong>Nkako, nta co yababwira adakoresheje ikigereranyo, mugabo mu mwiherero abigishwa biwe yarabasigurira ibintu vyose.</p>
<p id="p30" data-pid="30" class="p30 sb"><span id="chapter4_verse35"></span><strong><sup>35 </sup></strong>Hanyuma kuri uwo musi, bumaze kugoroba, ababwira ati: “Tujabuke tuje ku yindi nkengera.” <span id="chapter4_verse36"></span><strong><sup>36 </sup></strong>Nuko bamaze kurungika rya sinzi, bamutwara mu bwato, nk’uko yari, kandi hari n’ubundi bwato bwari kumwe na we. <span id="chapter4_verse37"></span><strong><sup>37 </sup></strong>Buno haduka ikirura c’umuyaga gikaze, imipfunda na yo iguma yisuka mu bwato, ku buryo ubwato buhakwa kwuzura amazi. <span id="chapter4_verse38"></span><strong><sup>38 </sup></strong>Mugabo we yari yibereye mw’itenzi<span id="footnotesource8"></span><a epub:type="noteref" href="#footnote8">*</a> aryamye ku musego. Nuko baramukangura, bamubwira bati: “Mwigisha, nta co bikubwiye kuba tugira duhone?” <span id="chapter4_verse39"></span><strong><sup>39 </sup></strong>Aca aravyuka akankamira nya muyaga, abwira ikiyaga ati: “Hora! Tekereza!” Nya muyaga uca uraturura, haratekana cane. <span id="chapter4_verse40"></span><strong><sup>40 </sup></strong>Araheza ababwira ati: “Kubera iki muri n’umutima uhuha? Mbega nta kwizera na gukeya muragira?” <span id="chapter4_verse41"></span><strong><sup>41 </sup></strong>Mugabo bagira ubwoba budasanzwe, babwirana bati: “None uyo ni nde, ko mbere n’umuyaga n’ikiyaga bimugamburukira?”</p>
<div class="groupFootnote"><aside epub:type="footnote"><div epub:type="footnote" id="footnote7"><p id="p133" data-pid="133"><a href="1001060442-split4.xhtml#footnotesource7">^ <span class="footnoteref">Mrk. 4:19</span></a> Raba <a href="1001060600.xhtml#pos8835">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote8"><p id="p134" data-pid="134"><a href="1001060442-split4.xhtml#footnotesource8">^ <span class="footnoteref">Mrk. 4:38</span></a> Itenzi ni igice c’inyuma c’ubwato.</p></div></aside>
</div>
</body>
</html>
