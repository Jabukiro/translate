<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 5</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">5</a> : <a href="bibleversenav41_5.xhtml">1 - 43</a></p>
<p id="p31" data-pid="31" class="p31 sb"><span id="chapter5"></span><span id="chapter5_verse1"></span><span class="w_ch"><strong>5 </strong></span>Nuko, bashika ku yindi nkengera y’ikiyaga, mu gihugu c’Abageraseni. <span id="chapter5_verse2"></span><strong><sup>2 </sup></strong>Buno nyene avuye mu bwato, umugabo yiziziwe n’impwemu ihumanye aza kumusanganira avuye hagati mu mva. <span id="chapter5_verse3"></span><strong><sup>3 </sup></strong>Yaba muri izo mva; kandi gushika ico gihe nta muntu n’umwe yashobora kumuboha ngo amudade, n’iyo hobaye hakoreshejwe umunyororo, <span id="chapter5_verse4"></span><strong><sup>4 </sup></strong>kuko kenshi yaboheshwa iminyororo ku maguru no ku maboko, mugabo iyo ku maboko akavutagura, iyo ku maguru na yo akagira ubunywenywe koko; kandi nta n’umwe yari afise inguvu zo kumukonya. <span id="chapter5_verse5"></span><strong><sup>5 </sup></strong>Kandi ijoro n’umurango yaguma asemerera mu mva no mu misozi yongera yikebaguza amabuye. <span id="chapter5_verse6"></span><strong><sup>6 </sup></strong>Mugabo akubise ijisho Yezu akiri nka hariya, arirukanga, yikubita imbere yiwe, <span id="chapter5_verse7"></span><strong><sup>7 </sup></strong>hanyuma amaze gusemerera n’ijwi rirenga, avuga ati: “Mpuriye ku ki nawe ga Yezu, Mwana wa ya Mana Musumbavyose? <span id="page1472" class="pageNum" data-no="1472" data-before-text="1472"></span>Ndakurahije Imana ntumbabaze.” <span id="chapter5_verse8"></span><strong><sup>8 </sup></strong>Kuko yari yayibariye ati: “Va muri uwo muntu, wa mpwemu ihumanye we.” <span id="chapter5_verse9"></span><strong><sup>9 </sup></strong>Mugabo amubaza ati: “Witwa nde?” Na we amubwira ati: “Nitwa Legiyoni<span id="footnotesource9"></span><a epub:type="noteref" href="#footnote9">*</a>, kubera ko turi benshi.” <span id="chapter5_verse10"></span><strong><sup>10 </sup></strong>Aramwinginga kenshi ngo ntiyirukane izo mpwemu muri ico gihugu.</p>
<p id="p32" data-pid="32" class="p32 sb"><span id="chapter5_verse11"></span><strong><sup>11 </sup></strong>Buno hari ubusho bunini bw’ingurube zariko zirarisha ku musozi. <span id="chapter5_verse12"></span><strong><sup>12 </sup></strong>Nuko nya mpwemu ziramwinginga ziti: “Turungike muri ziriya ngurube, tuzinjiremwo.” <span id="chapter5_verse13"></span><strong><sup>13 </sup></strong>Na we arazemerera. Za mpwemu zihumanye zica zirasohoka zinjira muri nya ngurube; nya busho na bwo buca bushunguruka imanga, bwitera mu kiyaga, zikaba zashika nk’ibihumbi bibiri, zija zirasoma nturi mu kiyaga, imwimwe. <span id="chapter5_verse14"></span><strong><sup>14 </sup></strong>Mugabo abungere bazo barahunga, bigana iyo nkuru mu gisagara no mu gihugu hagati; hanyuma abantu baza kuraba ivyabaye ivyo ari vyo. <span id="chapter5_verse15"></span><strong><sup>15 </sup></strong>Nuko baza kuri Yezu, babona wa mugabo yari yiziziwe n’amadayimoni yicaye, yambaye, aroranye mu muzirikanyi, umwe yari yahoze yiziziwe na ya legiyoni; baca batekerwa n’ubwoba. <span id="chapter5_verse16"></span><strong><sup>16 </sup></strong>Abari babibonye na bo babiganira ingene ivy’uwo mugabo yari yiziziwe n’amadayimoni vyagenze be n’ivya za ngurube. <span id="chapter5_verse17"></span><strong><sup>17 </sup></strong>Baca batangura kumwinginga ngo ave mu ntara zabo.</p>
<p id="p33" data-pid="33" class="p33 sb"><span id="chapter5_verse18"></span><strong><sup>18 </sup></strong>Igihe ariko yurira ubwato, wa mugabo yari yahoze yiziziwe n’amadayimoni atangura kumwinginga ngo agumane na we. <span id="chapter5_verse19"></span><strong><sup>19 </sup></strong>Ariko ntiyamukundira, mugabo amubwira ati: “Ja iwanyu ku ncuti zawe, ubabwire ibintu vyose Yehova agukoreye be n’ingene yakugiriye imbabazi.” <span id="chapter5_verse20"></span><strong><sup>20 </sup></strong>Nuko aragenda, atangura gutangaza i Dekapoli ibintu vyose Yezu yamukoreye, abantu bose baratangara.</p>
<p id="p34" data-pid="34" class="p34 sb"><span id="chapter5_verse21"></span><strong><sup>21 </sup></strong>Yezu amaze kwongera kujabuka mu bwato akagaruka ku yindi nkengera, isinzi rinini rikoranira kuri we; na we yari iruhande y’ikiyaga. <span id="chapter5_verse22"></span><strong><sup>22 </sup></strong>Buno umwe mu bakuru bahagarikiye isinagogi, akaba yitwa Yayiro, araza, hanyuma amukubise ijisho, yikubita imbere y’ibirenge vyiwe <span id="chapter5_verse23"></span><strong><sup>23 </sup></strong>aramwinginga kenshi, ati: “Umukobwa wanje agira acikane. Ndakwinginze uze umurambikeko ibiganza kugira ngo akire, abeho.” <span id="chapter5_verse24"></span><strong><sup>24 </sup></strong>Aca ajana na we. Isinzi rinini na ryo riramukurikira, rimubanda.</p>
<p id="p35" data-pid="35" class="p35 sb"><span id="chapter5_verse25"></span><strong><sup>25 </sup></strong>Kandi hari umugore yari amaze imyaka cumi n’ibiri ava amaraso, <span id="chapter5_verse26"></span><strong><sup>26 </sup></strong>akaba yari yararuhijwe cane n’abaganga benshi, yarakoresheje n’utwiwe twose ntihagira ico bimumarira, ahubwo riho bikarushiriza kwunyuka. <span id="chapter5_verse27"></span><strong><sup>27 </sup></strong>Aho yumviye ivyerekeye Yezu, azanana inyuma mw’isinzi hanyuma akora ku mpuzu yiwe yo hejuru; <span id="chapter5_verse28"></span><strong><sup>28 </sup></strong>kuko yaguma avuga ati: “Ninakora gusa ku mpuzu ziwe zo hejuru ndakira.” <span id="chapter5_verse29"></span><strong><sup>29 </sup></strong>Buno nyene isôko ry’amaraso ryiwe rica rirakama, aca yumva mu mubiri wiwe yuko akize ya ndwara isesereza.</p>
<p id="p36" data-pid="36" class="p36 sb"><span id="chapter5_verse30"></span><strong><sup>30 </sup></strong>Vyongeye, buno nyene Yezu yumva muri we yuko hari ububasha bumuvuyemwo, hanyuma <span id="page1473" class="pageNum" data-no="1473" data-before-text="1473"></span>arahindukira muri rya sinzi, avuga ati: “Ni nde akoze ku mpuzu zanje zo hejuru?” <span id="chapter5_verse31"></span><strong><sup>31 </sup></strong>Abigishwa biwe na bo bamubwira bati: “Wewe ubone isinzi ririko rirakubanda, hanyuma uvuge ngo: ‘Ni nde ankozeko?’” <span id="chapter5_verse32"></span><strong><sup>32 </sup></strong>Ariko yariko yeraguza ngo arabe nya mugore yari abigize. <span id="chapter5_verse33"></span><strong><sup>33 </sup></strong>Mugabo nya mugore, n’ubwoba n’akantu kandi ajugumira, kubera yari azi ivyari vyamushikiye, araza yikubita hasi imbere yiwe, amubwira ukuri kwose. <span id="chapter5_verse34"></span><strong><sup>34 </sup></strong>Na we amubwira ati: “Mukobwa wanje, ukwizera kwawe kuragukijije. Genda amahoro, ukire indwara yawe isesereza.”</p>
<p id="p37" data-pid="37" class="p37 sb"><span id="chapter5_verse35"></span><strong><sup>35 </sup></strong>Akiriko aravuga, haza abantu bavuye i muhira kwa wa mukuru ahagarikiye isinagogi, bavuga bati: “Umukobwa wawe yapfuye! Uracagorera iki umwigisha?” <span id="chapter5_verse36"></span><strong><sup>36 </sup></strong>Mugabo Yezu ibiriko biravugwa bimugwa mu gutwi, abwira nya mukuru ahagarikiye isinagogi ati: “Ntutinye, izere gusa.” <span id="chapter5_verse37"></span><strong><sup>37 </sup></strong>Ntiyareka ngo hagire n’umwe amukurikira kiretse Petero na Yakobo na Yohani mwene wabo na Yakobo.</p>
<p id="p38" data-pid="38" class="p38 sb"><span id="chapter5_verse38"></span><strong><sup>38 </sup></strong>Nuko baza ku nzu ya nya mukuru ahagarikiye isinagogi, ahasanga uruyogoyogo n’abarira bongera batura amaborogo menshi, <span id="chapter5_verse39"></span><strong><sup>39 </sup></strong>hanyuma amaze kwinjira, ababwira ati: “Urwo ruyogoyogo n’ayo marira ni ivy’iki? Uwo mwana ntiyapfuye, ahubwo arasinziriye.” <span id="chapter5_verse40"></span><strong><sup>40 </sup></strong>Baca batangura gutwenga bamushinyagurira. Mugabo, amaze kubasohora hanze bose, ahitana se na nyina b’uwo mwana n’abari kumwe na we, yinjira aho nya mwana yari. <span id="chapter5_verse41"></span><strong><sup>41 </sup></strong>Hanyuma afata ukuboko kwa nya mwana, amubwira ati: <em>“Talita kumi,” </em>bikaba bisobanura ngo: “Mwigeme, ndabikubwiye: Haguruka!” <span id="chapter5_verse42"></span><strong><sup>42 </sup></strong>Buno nyene nya mwigeme arahaguruka hanyuma atangura kugendagenda, akaba yari afise imyaka cumi n’ibiri. Baca bagwa mu gahundwe bikugura cane. <span id="chapter5_verse43"></span><strong><sup>43 </sup></strong>Mugabo abategeka incuro n’izindi kutagira n’umwe babibwira, yongera avuga ko bamuha utwo arya.</p>
<div class="groupFootnote"><aside epub:type="footnote"><div epub:type="footnote" id="footnote9"><p id="p135" data-pid="135"><a href="1001060442-split5.xhtml#footnotesource9">^ <span class="footnoteref">Mrk. 5:9</span></a> “Legiyoni” wari wo mugwi nyamukuru w’inteko mu gisoda ca kera c’Abaroma. Ng’aha iryo jambo ryerekana igitigiri kinini.</p></div></aside>
</div>
</body>
</html>
