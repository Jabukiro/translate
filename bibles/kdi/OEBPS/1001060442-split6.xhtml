<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">6</a> : <a href="bibleversenav41_6.xhtml">1 - 56</a></p>
<p id="p39" data-pid="39" class="p39 sb"><span id="chapter6"></span><span id="chapter6_verse1"></span><span class="w_ch"><strong>6 </strong></span>Hanyuma avayo, aza mu karere k’iwabo, n’abigishwa biwe baramukurikira. <span id="chapter6_verse2"></span><strong><sup>2 </sup></strong>Hageze kw’isabato, atangura kwigisha mw’isinagogi; maze benshi mu bariko baramwumviriza barajorerwa, bavuga bati: “Mbega uyu muntu yakuye hehe ibi bintu? Kandi kubera iki yoba yahawe ubwo bukerebutsi, n’ibikorwa vy’ububasha mwene ivyo bigakorwa biciye ku maboko yiwe? <span id="chapter6_verse3"></span><strong><sup>3 </sup></strong>Uyu si wa mubaji, umuhungu wa Mariya akaba na mwene wabo na Yakobo na Yozefu na Yuda na Simoni? Bashikiwe na bo ntibari ng’aha kumwe natwe?” Nuko batangura gutsitara kubera we. <span id="chapter6_verse4"></span><strong><sup>4 </sup></strong>Mugabo Yezu abandanya kubabwira ati: “Umuhanuzi ntabura guterwa iteka kiretse mu karere k’iwabo no mu ncuti ziwe no mu nzu iwabo.” <span id="chapter6_verse5"></span><strong><sup>5 </sup></strong>Ni co gituma ata gikorwa c’ububasha yakoreyeyo kiretse kurambika ibiganza ku barwaye bakeyi akabakiza. <span id="chapter6_verse6"></span><strong><sup>6 </sup></strong>Emwe, yaratangajwe n’ukutizera kwabo. Nuko agendagenda azunguruka mu bigwati, yigisha.</p>
<p id="p40" data-pid="40" class="p40 sb"><span id="chapter6_verse7"></span><strong><sup>7 </sup></strong>Buno ahamagaza bamwe cumi na babiri, atanguza ivyo kubatuma babiribabiri, kandi <span id="page1474" class="pageNum" data-no="1474" data-before-text="1474"></span>abaha ububasha ku mpwemu zihumanye. <span id="chapter6_verse8"></span><strong><sup>8 </sup></strong>Abategeka kandi kutagira ikintu na kimwe bitwaza ku bw’urugendo kiretse inkoni yonyene, ntibitwaze umukate, umupfuko w’ibifungurwa, canke amahera<span id="footnotesource10"></span><a epub:type="noteref" href="#footnote10">*</a> mu masaho yabo yo ku mikanda, <span id="chapter6_verse9"></span><strong><sup>9 </sup></strong>mugabo abategeka kwambara inkweto<span id="footnotesource11"></span><a epub:type="noteref" href="#footnote11">*</a>, no kutambara impuzu zibiri zo munsi. <span id="chapter6_verse10"></span><strong><sup>10 </sup></strong>Ababwira kandi ati: “Aho hose mwinjiye mu nzu, muhagume kugeza musohotse mukahava. <span id="chapter6_verse11"></span><strong><sup>11 </sup></strong>Kandi ahantu hose batazobakira canke ngo babumvirize, muhavuye muze mukunkumure ivu riri munsi y’ibirenge vyanyu kugira bibere intahe abo bantu.” <span id="chapter6_verse12"></span><strong><sup>12 </sup></strong>Nuko baragenda, baramamaza ngo abantu bigaye; <span id="chapter6_verse13"></span><strong><sup>13 </sup></strong>kandi bǎrirukana amadayimoni menshi bakongera bagasiga amavuta abantu benshi barwaye, bakanabakiza.</p>
<p id="p41" data-pid="41" class="p41 sb"><span id="chapter6_verse14"></span><strong><sup>14 </sup></strong>Maze bishika mu gutwi kw’Umwami Herodi, kuko izina rya Yezu ryari ryamenyekanye cane, abantu bakaba bariko bavuga bati: “Yohani umubatizi yazuwe mu bapfuye, ari co gituma akora ibikorwa vy’ububasha.” <span id="chapter6_verse15"></span><strong><sup>15 </sup></strong>Mugabo abandi bariko bavuga bati: “Ni Eliya.” Abandi na bo bati: “Ni umuhanuzi nk’abandi bahanuzi.” <span id="chapter6_verse16"></span><strong><sup>16 </sup></strong>Mugabo Herodi avyumvise atangura kuvuga ati: “Umwe Yohani naca umutwe, ni we w’uyo yazuwe.” <span id="chapter6_verse17"></span><strong><sup>17 </sup></strong>Kuko Herodi ubwiwe yari yatumye ngo bafate Yohani hanyuma amubohera mw’ibohero kubera Herodiya muka Filipo mwene wabo, kuko Herodi yari yamwabiriye. <span id="chapter6_verse18"></span><strong><sup>18 </sup></strong>Kuko Yohani yari yagumye abwira Herodi ati: “Ntivyemewe ko utwara umugore wa mwene wanyu.” <span id="chapter6_verse19"></span><strong><sup>19 </sup></strong>Mugabo Herodiya yamwamanira inzika, agashaka kumwica, mugabo ntabishobore. <span id="chapter6_verse20"></span><strong><sup>20 </sup></strong>Kuko Herodi yatinya Yohani, kubera yari azi ko ari umugabo w’umugororotsi kandi w’umweranda; mbere yaramukingira. Kandi amaze kumwumviriza yarazazanirwa rwose, yamara akabandanya kumwumviriza ahimbawe.</p>
<p id="p42" data-pid="42" class="p42 sb"><span id="chapter6_verse21"></span><strong><sup>21 </sup></strong>Mugabo akaryo karabonetse igihe Herodi yatereka imfungurwa zo ku mugoroba ku musi w’ivuka ryiwe, aziteretse abo ku rwego rwo hejuru biwe n’abakomanda ba gisirikare hamwe n’abantu bakurubakuru b’i Galilaya. <span id="chapter6_verse22"></span><strong><sup>22 </sup></strong>Maze umukobwa w’uwo Herodiya nyene arinjira, aratamba, ashimisha Herodi hamwe n’abari bicaranye na we. Umwami abwira nya mwigeme ati: “Nsaba ico ushaka cose, ndakiguha.” <span id="chapter6_verse23"></span><strong><sup>23 </sup></strong>Egome, aramurahira ati: “Ico unsaba cose, ndakiguha, gushika no ku gice c’ubwami bwanje.” <span id="chapter6_verse24"></span><strong><sup>24 </sup></strong>Hanyuma arasohoka abwira nyina ati: “Nsabe iki?” Na we ati: “Umutwe wa Yohani wa mubatizi.” <span id="chapter6_verse25"></span><strong><sup>25 </sup></strong>Buno nyene arinjira anyaragasa, aja ku mwami, amusaba ati: “Nshaka ko umpa ubu nyene kw’isiniya umutwe wa Yohani Umubatizi.” <span id="chapter6_verse26"></span><strong><sup>26 </sup></strong>Naho umwami yagize intuntu nyinshi cane, yaranse kumwirengagiza, kubera za ndahiro be n’abari ku meza. <span id="chapter6_verse27"></span><strong><sup>27 </sup></strong>Umwami buno nyene aca arungika uwo mu bacungera ubuzima, amutegeka kuzana umutwe wa Yohani. Na we aca aragenda <span id="page1475" class="pageNum" data-no="1475" data-before-text="1475"></span>amucira umutwe mw’ibohero, <span id="chapter6_verse28"></span><strong><sup>28 </sup></strong>hanyuma azana umutwe wiwe kw’isiniya, awuha nya mwigeme, nya mwigeme na we awuha nyina. <span id="chapter6_verse29"></span><strong><sup>29 </sup></strong>Aho abigishwa biwe bavyumviye baraza batora ikiziga ciwe, bagishira mu mva.</p>
<p id="p43" data-pid="43" class="p43 sb"><span id="chapter6_verse30"></span><strong><sup>30 </sup></strong>Hanyuma intumwa zikoranira imbere ya Yezu zimwiganira ibintu vyose zari zakoze n’ivyo zari zigishije. <span id="chapter6_verse31"></span><strong><sup>31 </sup></strong>Na we ababwira ati: “Nimuze, mwebwe mwenyene, ahiherereye mu gahinga muruhuke gatoya.” Kuko abaza n’abagenda bari benshi, ku buryo batari bafise n’akanya ko gufungura. <span id="chapter6_verse32"></span><strong><sup>32 </sup></strong>Nuko bafata ubwato baja mu gahinga ari bonyene. <span id="chapter6_verse33"></span><strong><sup>33 </sup></strong>Mugabo abantu barababona bagenda kandi benshi barabimenya, baca birukirayo icarimwe n’amaguru bavuye mu bisagara vyose, babatangayo. <span id="chapter6_verse34"></span><strong><sup>34 </sup></strong>Nuko yururutse, abona isinzi rinini, mugabo bamutera ikigongwe, kuko bari bameze nk’intama zitagira umwungere. Aca atangura kubigisha ibintu vyinshi.</p>
<p id="p44" data-pid="44" class="p44 sb"><span id="chapter6_verse35"></span><strong><sup>35 </sup></strong>Ico gihe amasaha yari ageze kure, hanyuma abigishwa biwe baza kuri we, bavuga bati: “Aha hantu ni mu gahinga ka nyaganande, kandi amasaha amaze kugera kure. <span id="chapter6_verse36"></span><strong><sup>36 </sup></strong>Barungike, bagende mu gihugu hagati no mu bigwati vyo mu micungararo bigurire ico barya.” <span id="chapter6_verse37"></span><strong><sup>37 </sup></strong>Abishura ati: “Be ari mwebwe mubaha ico barya.” Baca bamubwira bati: “Tugende tugure imikate iciye idenariyo<span id="footnotesource12"></span><a epub:type="noteref" href="#footnote12">*</a> amajana abiri tuyihe abantu barye?” <span id="chapter6_verse38"></span><strong><sup>38 </sup></strong>Ababwira ati: “Mufise imikate ingahe? Gende murabe!” Bamaze kubimenya, bavuga bati: “Itanu, hamwe n’ifi zibiri.” <span id="chapter6_verse39"></span><strong><sup>39 </sup></strong>Nuko abwira abantu bose kugandagaza mu migwimigwi ku vyatsi bitoto. <span id="chapter6_verse40"></span><strong><sup>40 </sup></strong>Hanyuma bagandagaza mu migwi y’ijanijana n’iya mirongo itanitanu. <span id="chapter6_verse41"></span><strong><sup>41 </sup></strong>Araheza atora ya mikate itanu na za fi zibiri, arangamiza mw’ijuru arabihezagira, hanyuma amanyagura ya mikate atangura kuyiha abigishwa, kugira ngo bano bayishire imbere y’abantu; hanyuma agabura za fi zibiri ku bwa bose. <span id="chapter6_verse42"></span><strong><sup>42 </sup></strong>Nuko bose bararya barahaga; <span id="chapter6_verse43"></span><strong><sup>43 </sup></strong>hanyuma begeranya utumanyu, haboneka ibisimbo cumi na bibiri vyuzuye, ifi zitarimwo. <span id="chapter6_verse44"></span><strong><sup>44 </sup></strong>Ikigeretseko, abariye kuri nya mikate bari abagabo ibihumbi bitanu.</p>
<p id="p45" data-pid="45" class="p45 sb"><span id="chapter6_verse45"></span><strong><sup>45 </sup></strong>Hanyuma, bidatevye, agobera abigishwa biwe kwurira ubwato ngo babe baragenda ku yindi nkengera amagana i Betsayida, mu gihe na we ubwiwe arungika rya sinzi. <span id="chapter6_verse46"></span><strong><sup>46 </sup></strong>Mugabo amaze kubasezera, aja ku musozi gusenga. <span id="chapter6_verse47"></span><strong><sup>47 </sup></strong>Bumaze kugoroba, ubwato bwari hagati mu kiyaga, mugabo we yari wenyene i musozi. <span id="chapter6_verse48"></span><strong><sup>48 </sup></strong>Hanyuma aho aboneye bariko baracumukura mu gusoza, kuko umuyaga waza ubaturutse imbere, nko mw’iterama rya kane<span id="footnotesource13"></span><a epub:type="noteref" href="#footnote13">*</a> ry’ijoro araza abagana, agendagenda ku kiyaga; mugabo yagomba kubarengana. <span id="chapter6_verse49"></span><strong><sup>49 </sup></strong>Bamubonye agendera ku kiyaga biyumvira bati: “Ni <span id="page1476" class="pageNum" data-no="1476" data-before-text="1476"></span>igihume!”, baca bayiha umunwa. <span id="chapter6_verse50"></span><strong><sup>50 </sup></strong>Kuko bose bamubonye bagahagarika umutima. Mugabo buno nyene avugana na bo, maze ababwira ati: “Nimureme, ni jewe; ntimutinye.” <span id="chapter6_verse51"></span><strong><sup>51 </sup></strong>Hanyuma yurira mu bwato hamwe na bo, wa muyaga uca uraturura. Nuko barumirwa cane mu mitima yabo, <span id="chapter6_verse52"></span><strong><sup>52 </sup></strong>kuko batari barategereye insobanuro ya ya mikate, yamara imitima yabo bikaguma biyigora gutegera.</p>
<p id="p46" data-pid="46" class="p46 sb"><span id="chapter6_verse53"></span><strong><sup>53 </sup></strong>Hanyuma bajabutse bakaja i musozi, binjira i Genesareti baraheza bakorora inanga bazirika imeri hafi yaho. <span id="chapter6_verse54"></span><strong><sup>54 </sup></strong>Mugabo bakiva mu bwato, abantu baramumenya, <span id="chapter6_verse55"></span><strong><sup>55 </sup></strong>baca birukanga irya n’ino muri ako karere hanyuma batangura guterura abarwaye ku nderuzo babazana aho bumvise ari. <span id="chapter6_verse56"></span><strong><sup>56 </sup></strong>Kandi aho hose yaba yinjiye mu bigwati canke mu bisagara canke mu gihugu hagati, barashira abarwaye mu tuguriro hanyuma bakamutakambira ngo bapfe gusa gukora ku buyonga bw’impuzu yiwe yo hejuru. Kandi ababukorako bose barakira.</p>
<div class="groupFootnote"><aside epub:type="footnote"><div epub:type="footnote" id="footnote10"><p id="p136" data-pid="136"><a href="1001060442-split6.xhtml#footnotesource10">^ <span class="footnoteref">Mrk. 6:8</span></a> Ijambo ku rindi ni “amahera y’umuringa.”</p></div></aside>
<aside epub:type="footnote"><div epub:type="footnote" id="footnote11"><p id="p137" data-pid="137"><a href="1001060442-split6.xhtml#footnotesource11">^ <span class="footnoteref">Mrk. 6:9</span></a> Canke, “amasandali.”</p></div></aside>
<aside epub:type="footnote"><div epub:type="footnote" id="footnote12"><p id="p138" data-pid="138"><a href="1001060442-split6.xhtml#footnotesource12">^ <span class="footnoteref">Mrk. 6:37</span></a> Raba <a href="1001060600.xhtml#pos4008">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote13"><p id="p139" data-pid="139"><a href="1001060442-split6.xhtml#footnotesource13">^ <span class="footnoteref">Mrk. 6:48</span></a> Twisunze uko ikiringo c’ijoro cagaburwa mu Bagiriki no mu Baroma, iterama rya kane ryatangura nk’isaha icenda z’ijoro gushika izuba riserutse.</p></div></aside>
</div>
</body>
</html>
