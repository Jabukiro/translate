<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Mariko 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Mariko</a>  <a href="biblechapternav41.xhtml">8</a> : <a href="bibleversenav41_8.xhtml">1 - 38</a></p>
<p id="p52" data-pid="52" class="p52 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Muri iyo misi, igihe hongera kuba hari isinzi rinini, kandi akaba ata co bari bafise barya, ahamagaza abigishwa ababwira ati: <span id="chapter8_verse2"></span><strong><sup>2 </sup></strong>“Iri sinzi rinteye ikigongwe, kuko imaze kuba imisi itatu riri iruhande yanje bakaba batagira ico barya; <span id="chapter8_verse3"></span><strong><sup>3 </sup></strong>kandi nkabarungika iwabo bashonje, baragwa mu nzira. Nkako, bamwe muri bo bava kure.” <span id="chapter8_verse4"></span><strong><sup>4 </sup></strong>Mugabo abigishwa biwe bamwishura bati: “Aha muri aka gahinga ka nyaganande umuntu yohaza aba bantu imikate akuye hehe?” <span id="chapter8_verse5"></span><strong><sup>5 </sup></strong>Ariko ababaza ati: “Mufise imikate ingahe?” Na bo bati: “Indwi.” <span id="chapter8_verse6"></span><strong><sup>6 </sup></strong>Nuko abwira nya sinzi ngo rigandagaze hasi, maze afata ya mikate indwi, arakenguruka, arayimanyagura, atangura kuyiha abigishwa biwe ngo bayibagaburire, na bo bayigaburira rya sinzi. <span id="chapter8_verse7"></span><strong><sup>7 </sup></strong>Bari bafise n’udufi dukeyi; hanyuma amaze kuduhezagira, ababwira kutugabura na two nyene. <span id="chapter8_verse8"></span><strong><sup>8 </sup></strong>Nuko bararya barahaga, begeranya utumanyu twasagutse, haboneka ibisimbo vy’ibifungurwa indwi vyuzuye. <span id="chapter8_verse9"></span><strong><sup>9 </sup></strong>Yamara hari abagabo nk’ibihumbi bine. Araheza arabarungika.</p>
<p id="p53" data-pid="53" class="p53 sb"><span id="chapter8_verse10"></span><strong><sup>10 </sup></strong>Hanyuma buno nyene yurira ubwato ari kumwe n’abigishwa biwe, aja mu mihingo y’i Dalumanuta. <span id="chapter8_verse11"></span><strong><sup>11 </sup></strong>Hano Abafarizayo baraza, batangura kumuhaririza, bamuronderako ikimenyetso kiva mw’ijuru, kugira bamugeze. <span id="chapter8_verse12"></span><strong><sup>12 </sup></strong>Nuko araniha cane mu mutima, avuga ati: “Kubera iki iri yaruka rirondera ikimenyetso? Ni ukuri ndabivuze: Nta kimenyetso iri yaruka rizohabwa.” <span id="chapter8_verse13"></span><strong><sup>13 </sup></strong>Aca abasiga aho, yongera kwurira ubwato, aja ku yindi nkengera.</p>
<p id="p54" data-pid="54" class="p54 sb"><span id="chapter8_verse14"></span><strong><sup>14 </sup></strong>Ico gihe bari bibagiye kwitwaza imikate, kandi nta kindi bari bafise mu bwato atari umukate umwe. <span id="chapter8_verse15"></span><strong><sup>15 </sup></strong>Nuko atangura kubategeka adakikiriza, ati: “Mugume murikanuye, mwiyubare umwambiro w’Abafarizayo n’umwambiro wa Herodi.” <span id="chapter8_verse16"></span><strong><sup>16 </sup></strong>Nuko batangura guharira hagati yabo ku vy’uko ata mikate bafise. <span id="chapter8_verse17"></span><strong><sup>17 </sup></strong>Arabimenya, ababwira ati: “Kubera iki muharira ku vy’uko ata mikate mufise? Mbega n’ubu ntimutahura ngo mutegere insobanuro? Mbega imitima yanyu birayigora gutegera? <span id="chapter8_verse18"></span><strong><sup>18 </sup></strong>‘Naho muri n’amaso, mbega ntimubona? Kandi naho muri n’amatwi, mbega ntimwumva?’ Vyongeye, mbega ntimwibuka, <span id="chapter8_verse19"></span><strong><sup>19 </sup></strong>ca gihe namanyagura ya mikate itanu ku bwa ba bantu ibihumbi bitanu, uko ibisimbo vyuzuye utumanyu mwegeranije vyangana?” Bamubwira bati: “Cumi na bibiri.” <span id="chapter8_verse20"></span><strong><sup>20 </sup></strong>“Ca gihe namanyagura imwe indwi ku bwa ba bantu ibihumbi bine, ni ibisimbo vy’ibifungurwa bingahe mwegeranije vyuzuye utumanyu?” Na bo bamubwira bati: “Indwi.” <span id="chapter8_verse21"></span><strong><sup>21 </sup></strong>Aca ababwira ati: “None n’ubu ntimutegera insobanuro?”</p>
<p id="p55" data-pid="55" class="p55 sb"><span id="chapter8_verse22"></span><strong><sup>22 </sup></strong>Buno bashika i Betsayida. Hano abantu bamuzanira impumyi, baramwinginga <span id="page1479" class="pageNum" data-no="1479" data-before-text="1479"></span>ngo ayikoreko. <span id="chapter8_verse23"></span><strong><sup>23 </sup></strong>Nuko afata nya mpumyi ukuboko, ayijana inyuma y’ikigwati, hanyuma amaze gucira amate ku maso yayo, ayirambikako ibiganza, ayibaza ati: “Hari ico ubona?” <span id="chapter8_verse24"></span><strong><sup>24 </sup></strong>Nya muntu araramura amaso, hanyuma atangura kuvuga ati: “Ndabona abantu kubera ko mbona ibintu womenga ni ibiti, mugabo biriko biragendagenda.” <span id="chapter8_verse25"></span><strong><sup>25 </sup></strong>Maze yongera gushira ibiganza ku maso ya nya muntu, nya muntu aca arabona neza, arakira, asigara abona ibintu vyose ata kuvyitiranya. <span id="chapter8_verse26"></span><strong><sup>26 </sup></strong>Nuko amurungika i muhira, avuga ati: “Mugabo ntiwinjire mu kigwati.”</p>
<p id="p56" data-pid="56" class="p56 sb"><span id="chapter8_verse27"></span><strong><sup>27 </sup></strong>Yezu n’abigishwa biwe baraheza bava ng’aho baja mu bigwati vy’i Sezariya ya Filipo, hanyuma mu nzira atangura kubaza abigishwa biwe, ati: “Abantu bavuga ko ndi nde?” <span id="chapter8_verse28"></span><strong><sup>28 </sup></strong>Bamubwira bati: “Bamwe ngo uri Yohani Umubatizi, abandi ngo uri Eliya, abandi na bo ngo uri Umwe mu bahanuzi.” <span id="chapter8_verse29"></span><strong><sup>29 </sup></strong>Aca ababaza ati: “Mweho none muvuga ko ndi nde?” Petero amwishura ati: “Uri Kristu.” <span id="chapter8_verse30"></span><strong><sup>30 </sup></strong>Nuko arabihanikiriza ngo ntihagire n’umwe babwira ivyiwe. <span id="chapter8_verse31"></span><strong><sup>31 </sup></strong>Vyongeye, atangura kubigisha yuko Umwana w’umuntu ategerezwa gushikirwa n’imibabaro myinshi no kwiyamirizwa n’abagabo b’inararibonye n’abakuru b’abaherezi be n’abanditsi hanyuma akicwa, maze akazuka haciye imisi itatu. <span id="chapter8_verse32"></span><strong><sup>32 </sup></strong>Emwe, ivyo yabivuga atarya umunwa. Mugabo Petero aramwikebukanya, atangura kumuhambarira. <span id="chapter8_verse33"></span><strong><sup>33 </sup></strong>Arahindukira, araba abigishwa biwe hanyuma ahambarira Petero, ati: “Herera inyuma yanje, Shetani, kuko utiyumvira ivyiyumviro vy’Imana, ariko wiyumvira ivy’abantu.”</p>
<p id="p57" data-pid="57" class="p57 sb"><span id="chapter8_verse34"></span><strong><sup>34 </sup></strong>Buno ahamagara isinzi ngo rize kuri we hamwe n’abigishwa biwe, ababwira ati: “Nimba umuntu ashaka kunkurikira, niyiyanke atore igiti co kubabarizwako ciwe hanyuma agume ankurikira. <span id="chapter8_verse35"></span><strong><sup>35 </sup></strong>Kuko uwushaka gukiza ubuzima bwiwe azobubura; mugabo uwuheba ubuzima bwiwe kubera jewe no kubera inkuru nziza azobukiza. <span id="chapter8_verse36"></span><strong><sup>36 </sup></strong>Mu vy’ukuri, umuntu vyomumarira iki kwunguka isi yose agaheba ubuzima bwiwe? <span id="chapter8_verse37"></span><strong><sup>37 </sup></strong>Mu vy’ukuri, umuntu yotanga iki ngo arokore ubuzima bwiwe? <span id="chapter8_verse38"></span><strong><sup>38 </sup></strong>Kuko uwo wese aterwa isoni nanje be n’amajambo yanje muri iri yaruka ry’irisambanyi kandi ry’iricumuzi, n’Umwana w’umuntu azoterwa isoni na we niyashika mu buninahazwa bwa Se ari kumwe n’abamarayika beranda.”</p>
</body>
</html>
