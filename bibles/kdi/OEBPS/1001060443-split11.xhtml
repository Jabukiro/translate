<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Luka 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Luka</a>  <a href="biblechapternav42.xhtml">11</a> : <a href="bibleversenav42_11.xhtml">1 - 54</a></p>
<p id="p108" data-pid="108" class="p108 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Igihe kimwe yari ahantu hamwe ariko arasenga. Ahagaritse, umwe mu bigishwa biwe amubwira ati: “Mukama, twigishe gusenga, nk’uko na Yohani yigishije abigishwa biwe.”</p>
<p id="p109" data-pid="109" class="p109 sb"><span id="chapter11_verse2"></span><strong><sup>2 </sup></strong>Maze ababwira ati: “Igihe cose musenga, muvuge muti: ‘Data, izina ryawe niryezwe. <span id="page1521" class="pageNum" data-no="1521" data-before-text="1521"></span>Ubwami bwawe nibuze. <span id="chapter11_verse3"></span><strong><sup>3 </sup></strong>Uduhe ibifungurwa<span id="footnotesource15"></span><a epub:type="noteref" href="#footnote15">*</a> vyacu vy’uno musi nk’uko ivyo dukenera ku musi biri. <span id="chapter11_verse4"></span><strong><sup>4 </sup></strong>Kandi utubabarire ibicumuro vyacu, kuko natwe ubwacu tubabarira umuntu wese adufitiye umwenda; kandi ntutujane mu kigeragezo.’ ”</p>
<p id="p110" data-pid="110" class="p110 sb"><span id="chapter11_verse5"></span><strong><sup>5 </sup></strong>Ababwira kandi ati: “Ni nde muri mwebwe yogira umugenzi akaja iwe mu gicugu akamubwira ati: ‘Mugenzi, ngurana imikate itatu, <span id="chapter11_verse6"></span><strong><sup>6 </sup></strong>kuko umugenzi wanje ahejeje gushika iwanje avuye ku rugendo, nkaba ntagira ico nshira imbere yiwe’? <span id="chapter11_verse7"></span><strong><sup>7 </sup></strong>Uno ari imbere mu nzu akamwishura ati: ‘Reka kungora. Umuryango wamaze kwugarwa, kandi abana banje batoyi bari kumwe nanje mu gitanda; sinshobora kuvyuka ngo nguhe ikintu na kimwe.’ <span id="chapter11_verse8"></span><strong><sup>8 </sup></strong>Ndabibabwiye: Naho atazohaguruka ngo amuhe ikintu na kimwe kubera ari umugenzi wiwe, mu vy’ukuri kubera ugukovya n’umutima rugabo kwiwe, azovyuka amuhe ibintu vyose akeneye. <span id="chapter11_verse9"></span><strong><sup>9 </sup></strong>Nuko rero ndabibabwiye: Mugume musaba, muzohabwa; mugume murondera, muzoronka; mugume mudodora, muzokwugururirwa. <span id="chapter11_verse10"></span><strong><sup>10 </sup></strong>Kuko umuntu wese asaba ahabwa, kandi umuntu wese arondera aronka, kandi umuntu wese adodora azokwugururirwa. <span id="chapter11_verse11"></span><strong><sup>11 </sup></strong>Nkako, ni nde muvyeyi muri mwebwe umwana wiwe amusavye ifi, azomuha kumbure inzoka aho kumuha ifi? <span id="chapter11_verse12"></span><strong><sup>12 </sup></strong>Canke kandi amusavye irigi, azomuha akamina? <span id="chapter11_verse13"></span><strong><sup>13 </sup></strong>Nimba rero mwebwe, naho muri babi, muzi guha abana banyu ingabirano nziza, ese ingene Data ari mw’ijuru azorushiriza guha impwemu nyeranda abayimusaba!”</p>
<p id="p111" data-pid="111" class="p111 sb"><span id="chapter11_verse14"></span><strong><sup>14 </sup></strong>Mu nyuma yariko arirukana idayimoni y’ikiragi. Nya dayimoni imaze gusohoka, wa muntu w’ikiragi aravuga. Amasinzi aratangara. <span id="chapter11_verse15"></span><strong><sup>15 </sup></strong>Mugabo abantu bamwe muri bo bavuga bati: “Yirukana amadayimoni biciye kuri Beyezebuli umutware w’amadayimoni.” <span id="chapter11_verse16"></span><strong><sup>16 </sup></strong>Ariko abandi, kugira bamugerageze, batangura kumuronderako ikimenyetso kiva mw’ijuru. <span id="chapter11_verse17"></span><strong><sup>17 </sup></strong>Amenya ivyiyumviro vyabo, ababwira ati: “Ubwami bwose bucanyemwo bukirwanya burahona, n’inzu icanyemwo ikirwanya iragwa. <span id="chapter11_verse18"></span><strong><sup>18 </sup></strong>Nimba rero na Shetani yigabuye akirwanya, ubwami bwiwe buzorama gute? Kuko muvuga yuko nirukana amadayimoni biciye kuri Beyezebuli. <span id="chapter11_verse19"></span><strong><sup>19 </sup></strong>Nimba nirukana amadayimoni biciye kuri Beyezebuli, abana banyu bo bayirukana biciye kuri nde? Ni co gituma bazobabera abacamanza. <span id="chapter11_verse20"></span><strong><sup>20 </sup></strong>Mugabo nimba nirukana amadayimoni biciye ku rutoke rw’Imana, ubwami bw’Imana rero bwabashikiriye. <span id="chapter11_verse21"></span><strong><sup>21 </sup></strong>Igihe umuntu w’inguvu kandi afise ibirwanisho bikwiye arinda ikirimba ciwe, ibintu atunze vyigumira mu mahoro. <span id="chapter11_verse22"></span><strong><sup>22 </sup></strong>Mugabo mu gihe umuntu amurusha inguvu aje kumurwanya akamutsinda, aratwara ibirwanisho vyiwe vyose yari yizigiye, akagabura ibintu vyose yamunyaze. <span id="chapter11_verse23"></span><strong><sup>23 </sup></strong>Uwutari ku ruhande <span id="page1522" class="pageNum" data-no="1522" data-before-text="1522"></span>rwanje aba andwanya, kandi uwutegeraniriza hamwe nanje arasanzaza.</p>
<p id="p112" data-pid="112" class="p112 sb"><span id="chapter11_verse24"></span><strong><sup>24 </sup></strong>“Iyo impwemu ihumanye ivuye mu muntu, ica ahantu hagadutse irondera aho kuruhukira, yahabura ikavuga iti: ‘Reka nsubire mu nzu yanje navuyemwo.’ <span id="chapter11_verse25"></span><strong><sup>25 </sup></strong>Nuko ishitse, isanga ikubuye neza kandi isharije. <span id="chapter11_verse26"></span><strong><sup>26 </sup></strong>Maze iragenda igahitana izindi mpwemu indwi ziyirusha ububisha, hanyuma zimaze gushika imbere muri nya nzu, zikahaba; maze ivya nyuma vy’uwo muntu bikunyuka kuruta ivya mbere.”</p>
<p id="p113" data-pid="113" class="p113 sb"><span id="chapter11_verse27"></span><strong><sup>27 </sup></strong>Buno ariko aravuga ivyo bintu, umugore umwe wo muri rya sinzi ashira ijwi hejuru amubwira ati: “Hahiriwe inda yagutwaye n’amabere wonse!” <span id="chapter11_verse28"></span><strong><sup>28 </sup></strong>Mugabo na we avuga ati: “Oya, ahubwo hahiriwe abumva ijambo ry’Imana bakarigumya!”</p>
<p id="p114" data-pid="114" class="p114 sb"><span id="chapter11_verse29"></span><strong><sup>29 </sup></strong>Igihe amasinzi yariko arundanira hamwe, atangura kuvuga ati: “Iri yaruka ni iyaruka ribi; rirondera ikimenyetso. Mugabo nta kimenyetso rizohabwa atari ca kimenyetso ca Yona. <span id="chapter11_verse30"></span><strong><sup>30 </sup></strong>Kuko nk’uko Yona yacitse ikimenyetso ku Banyaninewe, ni ko n’Umwana w’umuntu azoba kuri iri yaruka. <span id="chapter11_verse31"></span><strong><sup>31 </sup></strong>Umwamikazi wo mu bumanuko azohagurutsanywa n’abagabo b’iri yaruka mu rubanza abatsindishe; kuko yaje ava ku mpera z’isi kugira ngo yumve ubukerebutsi bwa Salomo, mugabo, ehe uwuruta Salomo ari ng’aha. <span id="chapter11_verse32"></span><strong><sup>32 </sup></strong>Abagabo b’i Ninewe bazovana hasi n’iri yaruka mu rubanza baritsindishe; kuko bigaye aho bumviye ivyo Yona yamamaza; mugabo, ehe uwuruta Yona ari ng’aha. <span id="chapter11_verse33"></span><strong><sup>33 </sup></strong>Iyo umuntu amaze kudomeka itara, ntarishira mu nzu yo mu kuzimu canke munsi y’igisimbo co gupimisha, ahubwo arishira ku gitereko caryo, kugira abinjira babone umuco. <span id="chapter11_verse34"></span><strong><sup>34 </sup></strong>Itara ry’umubiri ni ijisho ryawe. Iyo ijisho ryawe riremuruye, umubiri wawe wose na wo nyene urakaka; mugabo iyo ari ribi, umubiri wawe na wo nyene ucura umwiza. <span id="chapter11_verse35"></span><strong><sup>35 </sup></strong>Ba maso rero. Kumbure umuco uri muri wewe ni umwiza. <span id="chapter11_verse36"></span><strong><sup>36 </sup></strong>Nuko rero, nimba umubiri wawe wose wakaka ata na hamwe ucuze umwiza, uzokwakaka wose nk’igihe itara rikurasira umuco biciye ku mishwarara yaryo.”</p>
<p id="p115" data-pid="115" class="p115 sb"><span id="chapter11_verse37"></span><strong><sup>37 </sup></strong>Aho amariye kuvuga ivyo, Umufarizayo umwe amusaba gusangira na we ibifungurwa vyo ku mutaga. Nuko arinjira, aja ku meza. <span id="chapter11_verse38"></span><strong><sup>38 </sup></strong>Ariko nya Mufarizayo atangazwa no kubona atabanje gukaraba imbere yo gufungura. <span id="chapter11_verse39"></span><strong><sup>39 </sup></strong>Mugabo Umukama amubwira ati: “Erega mwebwe Abafarizayo mwoza inyuma igikombe n’isahani, mugabo imbere muri mwebwe huzuye ubusahuzi n’ububisha. <span id="chapter11_verse40"></span><strong><sup>40 </sup></strong>Mwa mburabwenge mwe! None uwaremye inyuma si na we yaremye imbere? <span id="chapter11_verse41"></span><strong><sup>41 </sup></strong>Yamara rero, bwa mfashanyo y’umworo<span id="footnotesource16"></span><a epub:type="noteref" href="#footnote16">*</a> nimutange ibiri imbere, kandi n’ibindi bintu vyose bizoba bihumanuwe ku biberekeye. <span id="chapter11_verse42"></span><strong><sup>42 </sup></strong>Mugabo muragowe mwa Bafarizayo mwe, kubera ko mutanga ic’icumi ca menta n’isogi be n’ic’izindi mboga zose, mugabo mugaca ku ruhande <span id="page1523" class="pageNum" data-no="1523" data-before-text="1523"></span>ubutungane n’ugukunda Imana! Ivyo bintu mwabwirizwa kubigira, mugabo ivyo bindi ntimuvyiyobagize. <span id="chapter11_verse43"></span><strong><sup>43 </sup></strong>Muragowe mwa Bafarizayo mwe, kubera ko mukunda ivyicaro vy’imbere mu masinagogi n’indamutso mu tuguriro! <span id="chapter11_verse44"></span><strong><sup>44 </sup></strong>Muragowe, kubera ko mumeze nka zirya mva zitibonekeza, ku buryo abantu bazicako ntibabimenye!”</p>
<p id="p116" data-pid="116" class="p116 sb"><span id="chapter11_verse45"></span><strong><sup>45 </sup></strong>Umwe mu bahanga mu vy’Itegeko aca amwishura ati: “Mwigisha, mu kuvuga ivyo bintu natwe uradututse.” <span id="chapter11_verse46"></span><strong><sup>46 </sup></strong>Na we aca avuga ati: “Muragowe na mwebwe abahanga mu vy’Itegeko, kubera ko muremeka abantu imitwaro igoye itwara, mugabo mwebwe ubwanyu iyo mitwaro ntimuyikozeko intoke!</p>
<p id="p117" data-pid="117" class="p117 sb"><span id="chapter11_verse47"></span><strong><sup>47 </sup></strong>“Muragowe, kubera ko mwubaka imva z’abahanuzi, mugabo ba sogokuruza banyu ari bo babishe! <span id="chapter11_verse48"></span><strong><sup>48 </sup></strong>Egome, muri ivyabona vy’ibikorwa vya ba sogokuruza banyu yamara mukabishigikira, kuko abo bishe nya bahanuzi mugabo mwebwe mukubaka imva zabo. <span id="chapter11_verse49"></span><strong><sup>49 </sup></strong>Ku bw’ivyo ubukerebutsi bw’Imana bwaravuze kandi buti: ‘Nzotuma kuri bo abahanuzi n’intumwa, kandi bazokwica bamwe muri bo bongere babahame, <span id="chapter11_verse50"></span><strong><sup>50 </sup></strong>kugira ngo amaraso y’abahanuzi bose yavishijwe kuva kw’ishingwa ry’isi abazwe iri yaruka, <span id="chapter11_verse51"></span><strong><sup>51 </sup></strong>kuva ku maraso ya Abeli gushika ku maraso ya Zekariya, uwagandaguriwe hagati y’igicaniro na ya nzu.’ Egome, ndabibabwiye, azobazwa iri yaruka.</p>
<p id="p118" data-pid="118" class="p118 sb"><span id="chapter11_verse52"></span><strong><sup>52 </sup></strong>“Muragowe mwebwe abahanga mu vy’Itegeko, kubera ko mwatwaye urupfunguruzo rw’ubumenyi; mwebwe ubwanyu ntimwinjiye, kandi n’abinjira mwarababujije!”</p>
<p id="p119" data-pid="119" class="p119 sb"><span id="chapter11_verse53"></span><strong><sup>53 </sup></strong>Nuko asohotse akava ng’aho, abanditsi n’Abafarizayo batangura kumubanda bimwe biteye ubwoba no kumucucagira ibibazo ku vyerekeye ibindi bintu, <span id="chapter11_verse54"></span><strong><sup>54 </sup></strong>bamureretse, ngo bagire ico bacakira kivuye mu kanwa kiwe.</p>
<div class="groupFootnote"><aside epub:type="footnote"><div epub:type="footnote" id="footnote15"><p id="p241" data-pid="241"><a href="1001060443-split11.xhtml#footnotesource15">^ <span class="footnoteref">Luka 11:3</span></a> Ijambo ku rindi ni “umukate.”</p></div></aside>
<aside epub:type="footnote"><div epub:type="footnote" id="footnote16"><p id="p242" data-pid="242"><a href="1001060443-split11.xhtml#footnotesource16">^ <span class="footnoteref">Luka 11:41</span></a> Ijambo ku rindi ni “bwa ngabirano z’imbabazi.”</p></div></aside>
</div>
</body>
</html>
