<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Luka 12</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Luka</a>  <a href="biblechapternav42.xhtml">12</a> : <a href="bibleversenav42_12.xhtml">1 - 59</a></p>
<p id="p120" data-pid="120" class="p120 sb"><span id="chapter12"></span><span id="chapter12_verse1"></span><span class="w_ch"><strong>12 </strong></span>Muri ico gihe, isinzi rimaze gukoranira hamwe ari ibihumbi vyinshi cane gushika aho basigara bahonyangana, ahera ku bigishwa biwe, avuga ati: “Mwiyubare umwambiro w’Abafarizayo, ari bwo bwiyorobetsi. <span id="chapter12_verse2"></span><strong><sup>2 </sup></strong>Mugabo nta kintu na kimwe cahishijwe bimwe vyitondewe kitazohishurwa, kandi nta cagizwe ibanga kitazomenyekana. <span id="chapter12_verse3"></span><strong><sup>3 </sup></strong>Ni co gituma ibintu vyose muvugira mu mwiza bizokwumvikanira mu muco, n’ivyo muvugira mu bwongoshwe mu vyumba vyiherereye bizokwamamarizwa hejuru ku mazu. <span id="chapter12_verse4"></span><strong><sup>4 </sup></strong>Vyongeye ndabibabwiye, bagenzi: Ntimutinye abica umubiri, inyuma y’ivyo ntibashobore kugira ikindi kintu na kimwe. <span id="chapter12_verse5"></span><strong><sup>5 </sup></strong>Mugabo ndabarangira uwo gutinya: Mutinye umwe iyo ahejeje kwica afise ububasha bwo guta muri Gehena<span id="footnotesource17"></span><a epub:type="noteref" href="#footnote17">*</a>. Egome, ndabibabwiye, Uwo abe ari we mutinya. <span id="chapter12_verse6"></span><strong><sup>6 </sup></strong>None utujuri dutanu ntitugurishwa ibiceri bibiri vy’agaciro gatoyi? Yamara nta na kamwe muri two kibagirwa imbere y’Imana. <span id="chapter12_verse7"></span><strong><sup>7 </sup></strong>Mugabo n’imishatsi yo ku mitwe yanyu iraharuwe yose. Ntimutinye; <span id="page1524" class="pageNum" data-no="1524" data-before-text="1524"></span>mwebwe muri n’agaciro kuruta utujuri twinshi.</p>
<p id="p121" data-pid="121" class="p121 sb"><span id="chapter12_verse8"></span><strong><sup>8 </sup></strong>“Ndabibabwiye rero: Umuntu wese yemera icese imbere y’abantu yuko yunze ubumwe nanje, Umwana w’umuntu na we azokwemera icese imbere y’abamarayika b’Imana yuko yunze ubumwe na we. <span id="chapter12_verse9"></span><strong><sup>9 </sup></strong>Mugabo uwunyihakana imbere y’abantu azokwihakanwa imbere y’abamarayika b’Imana. <span id="chapter12_verse10"></span><strong><sup>10 </sup></strong>Umuntu wese avuga ijambo ribi ku Mwana w’umuntu, azobibabarirwa; ariko uwurogota ku mpwemu nyeranda ntazobibabarirwa. <span id="chapter12_verse11"></span><strong><sup>11 </sup></strong>Mugabo nibabajana imbere y’amakoraniro y’abantu n’imbere y’abakozi b’intwaro n’imbere y’abategetsi, ntimuze mwiganyire ku kuntu muzokwiregura no ku vyo muzokwireguza canke ku vyo muzovuga; <span id="chapter12_verse12"></span><strong><sup>12 </sup></strong>kuko impwemu nyeranda izobigisha kuri iyo saha nyene ivyo mubwirizwa kuvuga.”</p>
<p id="p122" data-pid="122" class="p122 sb"><span id="chapter12_verse13"></span><strong><sup>13 </sup></strong>Maze umuntu umwe wo muri nya sinzi amubwira ati: “Mwigisha, bwira mwene wacu tugabure intoranwa.” <span id="chapter12_verse14"></span><strong><sup>14 </sup></strong>Amubwira ati: “Wa muntu we, ni nde yanshinze kubabera umucamanza canke umugabuzi?” <span id="chapter12_verse15"></span><strong><sup>15 </sup></strong>Maze ababwira ati: “Mugume murikanuye kandi mwirinde ubwoko bwose bw’umwina, kuko no mu gihe umuntu afise umurengera, ubuzima bwiwe ntibuva ku bintu atunze.” <span id="chapter12_verse16"></span><strong><sup>16 </sup></strong>Kuri ivyo aca atanga ikigereranyo, ati: “Itongo ry’umuntu umwe w’umutunzi ryarimbutse neza. <span id="chapter12_verse17"></span><strong><sup>17 </sup></strong>Aca atangura rero kwiyumvira muri we ati: ‘Nkore iki none, ubu ntafise aho ndi bwegeranirize ivyimburwa vyanje?’ <span id="chapter12_verse18"></span><strong><sup>18 </sup></strong>Nuko avuga ati: ‘Ndabigenza ntya: Ndasambura ibigega vyanje nubake binini kuruta, abe ari ho negeraniriza intete zanje zose be n’ibintu vyiza vyanje vyose; <span id="chapter12_verse19"></span><strong><sup>19 </sup></strong>hanyuma nzobwira umutima wanje nti: “Mutima, urafise ibintu vyiza vyinshi birundanirijwe imyaka myinshi; niwiraramire, urye, unywe, uryoherwe.” ’ <span id="chapter12_verse20"></span><strong><sup>20 </sup></strong>Mugabo Imana imubwira iti: ‘Wa kijuju we, iri joro barakwaka ubuzima bwawe. None ibintu warunze bizoba ivya nde?’ <span id="chapter12_verse21"></span><strong><sup>21 </sup></strong>Ukwo ni ko bigenda ku muntu yirundaniriza ubutunzi, mugabo atari umutunzi ku Mana.”</p>
<p id="p123" data-pid="123" class="p123 sb"><span id="chapter12_verse22"></span><strong><sup>22 </sup></strong>Maze abwira abigishwa biwe ati: “Ku bw’ivyo ndababwiye nti: Mureke kuganyira ubuzima bwanyu ku vyo muzorya canke imibiri yanyu ku vyo muzokwambara. <span id="chapter12_verse23"></span><strong><sup>23 </sup></strong>Kuko ubuzima buri n’agaciro kuruta ibifungurwa, n’umubiri ukagira agaciro kuruta ivyambarwa. <span id="chapter12_verse24"></span><strong><sup>24 </sup></strong>Nimwitegereze neza ibikona: ntibibiba imbuto canke ngo bishwabure, kandi ntibigira inzu y’ubushinguro canke ikigega, yamara Imana irabigaburira. None mwebwe murusha agaciro inyoni ukungana iki? <span id="chapter12_verse25"></span><strong><sup>25 </sup></strong>Ni nde muri mwebwe mu kwiganyira yoshobora kwongera itambwe<span id="footnotesource18"></span><a epub:type="noteref" href="#footnote18">*</a> ku kiringo c’ubuzima bwiwe? <span id="chapter12_verse26"></span><strong><sup>26 </sup></strong>Nimba rero mudashobora gukora akantu gatoyi ko hanyuma y’utundi, kubera iki mwokwiganyira ku bindi bintu? <span id="chapter12_verse27"></span><strong><sup>27 </sup></strong>Nimwitegereze neza ingene amashurwe y’amalisi akura; ntiyirirwa aracumukura canke ngo ajishe; mugabo ndabibabwiye: Na Salomo <span id="page1525" class="pageNum" data-no="1525" data-before-text="1525"></span>ari Salomo mu buninahazwa bwiwe bwose ntiyari ashajije nka rimwe muri ayo. <span id="chapter12_verse28"></span><strong><sup>28 </sup></strong>Nimba rero Imana yambika gutyo ivyatsi vyo mw’itongo biriho uno musi ejo bigatererwa mu ziko, ese ingene izorushiriza kubambika, mwebwe ab’ukwizera guke! <span id="chapter12_verse29"></span><strong><sup>29 </sup></strong>Nuko nimureke kurondera ivyo mworya n’ivyo mwonywa, kandi mureke kwamiza umutima mu kirere mwiganyira; <span id="chapter12_verse30"></span><strong><sup>30 </sup></strong>kuko ivyo vyose ari vyo amahanga y’isi ahahamira, mugabo So arazi ko ivyo bintu mubikenera. <span id="chapter12_verse31"></span><strong><sup>31 </sup></strong>Yamara rero, mubandanye kurondera ubwami bwiwe, ivyo bintu na vyo muzovyongerwa.</p>
<p id="p124" data-pid="124" class="p124 sb"><span id="chapter12_verse32"></span><strong><sup>32 </sup></strong>“Ntimutinye, mwa busho buto, kuko So yashimye kubaha ubwami. <span id="chapter12_verse33"></span><strong><sup>33 </sup></strong>Nimugurishe ibintu vyanyu, mufashe aboro. Mwigirire amasaho adashira, ubutunzi butigera buhera mw’ijuru, aho igisuma kitegera canke ngo udukoko dukegete. <span id="chapter12_verse34"></span><strong><sup>34 </sup></strong>Kuko aho itunga ryanyu riri, ni ho n’imitima yanyu izoba.</p>
<p id="p125" data-pid="125" class="p125 sb"><span id="chapter12_verse35"></span><strong><sup>35 </sup></strong>“Nimukenyere mu mafyinga, n’amatara yanyu agume yaka, <span id="chapter12_verse36"></span><strong><sup>36 </sup></strong>kandi ubwanyu mumere nk’abantu barindiriye shebuja wabo niyagaruka avuye ku bugeni, ku buryo ashitse akadodora baca bamwugururira buno nyene. <span id="chapter12_verse37"></span><strong><sup>37 </sup></strong>Hahiriwe abo bashumba shebuja niyashika azosanga bari maso! Ni ukuri ndabibabwiye: Azokenyera abicarike ku meza, aze abakorere. <span id="chapter12_verse38"></span><strong><sup>38 </sup></strong>Kandi niyashika mw’iterama rigira kabiri<span id="footnotesource19"></span><a epub:type="noteref" href="#footnote19">*</a>, mbere naho hoba mu rigira gatatu<span id="footnotesource20"></span><a epub:type="noteref" href="#footnote20">*</a>, akabasanga bameze gutyo, bazoba bahiriwe! <span id="chapter12_verse39"></span><strong><sup>39 </sup></strong>Mugabo mumenye iki kintu: iyaba nyen’urugo yari azi isaha igisuma coziriyeko, yogumye ari maso ntareke ngo inzu yiwe imenwe. <span id="chapter12_verse40"></span><strong><sup>40 </sup></strong>Na mwebwe nyene, mugume mwiteguye, kubera ko Umwana w’umuntu azoza kw’isaha mutiyumvira.”</p>
<p id="p126" data-pid="126" class="p126 sb"><span id="chapter12_verse41"></span><strong><sup>41 </sup></strong>Maze Petero avuga ati: “Mukama, ico kigereranyo ukibwiye twebwe canke ukibwiye n’abandi bose?” <span id="chapter12_verse42"></span><strong><sup>42 </sup></strong>Umukama na we avuga ati: “None ni nde mubwiriza w’umwizigirwa, w’ubwenge, uwo shebuja azoshinga umugwi w’abasuku biwe ngo agume abaha ingero yabo y’ibifungurwa ku gihe kibereye? <span id="chapter12_verse43"></span><strong><sup>43 </sup></strong>Hahiriwe uwo mushumba, shebuja niyashika azosanga ariko akora gutyo! <span id="chapter12_verse44"></span><strong><sup>44 </sup></strong>Ndababwiye ukuri: Azomuzeza ivyo atunze vyose. <span id="chapter12_verse45"></span><strong><sup>45 </sup></strong>Mugabo hamwe uwo mushumba yokwibwira mu mutima wiwe ati: ‘Databuja aratevye kuza,’ hanyuma agatangura gukubita abasuku n’abasukukazi, no kurya no kunywa no kuborerwa, <span id="chapter12_verse46"></span><strong><sup>46 </sup></strong>shebuja w’uwo mushumba azoza ku musi atamwiteze no kw’isaha atazi, kandi azomuhana bimwe vya ruhasha<span id="footnotesource21"></span><a epub:type="noteref" href="#footnote21">*</a>, amusangize umugabane n’ibihemu. <span id="chapter12_verse47"></span><strong><sup>47 </sup></strong>Maze uwo mushumba yatahuye ukugomba kwa shebuja mugabo ntiyitegure canke ngo akore ukugomba kwiwe azokubitwa inkoni nyinshi. <span id="chapter12_verse48"></span><strong><sup>48 </sup></strong>Ariko uwutategereye bigatuma akora ibikwiriye inkoni, azokubitwa nkeyi. <span id="page1526" class="pageNum" data-no="1526" data-before-text="1526"></span>Nkako, uwahawe vyinshi wese, azokwakwa vyinshi; kandi uwo bajeje vyinshi, bazomwaka ibirenze ibisanzwe.</p>
<p id="p127" data-pid="127" class="p127 sb"><span id="chapter12_verse49"></span><strong><sup>49 </sup></strong>“Naje kudomeka umuriro kw’isi; kandi ikindi noshaka ni igiki nimba umaze kwaka? <span id="chapter12_verse50"></span><strong><sup>50 </sup></strong>Koko, ndafise ibatisimu mbwirizwa kubatizwa, kandi ese ingene ndiko ndacumukuzwa gushika irangiye! <span id="chapter12_verse51"></span><strong><sup>51 </sup></strong>Mbega mwiyumvira ko naje gushira amahoro kw’isi? Oya namba, ndabibabwiye, ahubwo nyabuna nazanye ugucanamwo. <span id="chapter12_verse52"></span><strong><sup>52 </sup></strong>Kuko kuva ubu batanu mu nzu imwe bazocanamwo, batatu barwanye babiri, babiri na bo barwanye batatu. <span id="chapter12_verse53"></span><strong><sup>53 </sup></strong>Bazocanamwo, se arwanye umuhungu n’umuhungu arwanye se, nyina arwanye umukobwa n’umukobwa arwanye nyina, inabukwe arwanye umukazana n’umukazana arwanye inabukwe.”</p>
<p id="p128" data-pid="128" class="p128 sb"><span id="chapter12_verse54"></span><strong><sup>54 </sup></strong>Maze abandanya kubwira amasinzi na yo ati: “Iyo mubonye igicu gihagurutse mu burengero, muca muvuga muti: ‘Ikirura kiraje,’ kandi ni ko bimera. <span id="chapter12_verse55"></span><strong><sup>55 </sup></strong>Kandi iyo mubonye yuko umuyaga wo mu bumanuko uriko urahuhuta, muravuga muti: ‘Haraza kuba umupfunda w’ubushuhe,’ kandi biraba. <span id="chapter12_verse56"></span><strong><sup>56 </sup></strong>Mwa biyorobetsi mwe, murazi gusuzuma ibiboneka inyuma kw’isi no kw’ijuru, mugabo bishoboka bite ngo ntimumenye gusuzuma iki gihe? <span id="chapter12_verse57"></span><strong><sup>57 </sup></strong>Kubera iki mutanaraba mwebwe ubwanyu ngo mumenye ikigororotse ico ari co? <span id="chapter12_verse58"></span><strong><sup>58 </sup></strong>Nk’akarorero, igihe ujanye ku mutware n’uwo muburana, tangura kwitatura na we mukiri mu nzira, kugira ngo ntahave akujana imbere y’umucamanza, umucamanza akaguhereza umupolisi wa sentare, umupolisi wa sentare na we akaguta mw’ibohero. <span id="chapter12_verse59"></span><strong><sup>59 </sup></strong>Ndabikubwiye: Ntuzogenda uhavuye utarishe n’agaceri ka nyuma k’agaciro gatoyi cane.”</p>
<div class="groupFootnote"><aside epub:type="footnote"><div epub:type="footnote" id="footnote17"><p id="p243" data-pid="243"><a href="1001060443-split12.xhtml#footnotesource17">^ <span class="footnoteref">Luka 12:5</span></a> Ikibanza caturirirwamwo umwavu inyuma ya Yeruzalemu.</p></div></aside>
<aside epub:type="footnote"><div epub:type="footnote" id="footnote18"><p id="p244" data-pid="244"><a href="1001060443-split12.xhtml#footnotesource18">^ <span class="footnoteref">Luka 12:25</span></a> Ni itambwe ry’ukuboko uciriye mu nkokora. Itambwe rimwe ni nka cm 44,5.</p></div></aside>
<aside epub:type="footnote"><div epub:type="footnote" id="footnote19"><p id="p245" data-pid="245"><a href="1001060443-split12.xhtml#footnotesource19">^ <span class="footnoteref">Luka 12:38</span></a> Kuva nk’isaha zitatu z’ijoro gushika mu gicugu.</p></div></aside>
<aside epub:type="footnote"><div epub:type="footnote" id="footnote20"><p id="p246" data-pid="246"><a href="1001060443-split12.xhtml#footnotesource20">^ <span class="footnoteref">Luka 12:38</span></a> Kuva mu gicugu gushika nk’isaha icenda z’ijoro.</p></div></aside>
<aside epub:type="footnote"><div epub:type="footnote" id="footnote21"><p id="p247" data-pid="247"><a href="1001060443-split12.xhtml#footnotesource21">^ <span class="footnoteref">Luka 12:46</span></a> Ijambo ku rindi ni “azomucamwo kubiri.”</p></div></aside>
</div>
</body>
</html>
