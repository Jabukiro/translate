<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Luka 6</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Luka</a>  <a href="biblechapternav42.xhtml">6</a> : <a href="bibleversenav42_6.xhtml">1 - 49</a></p>
<p id="p49" data-pid="49" class="p49 sb"><span id="page1508" class="pageNum" data-no="1508" data-before-text="1508"></span><span id="chapter6"></span><span id="chapter6_verse1"></span><span class="w_ch"><strong>6 </strong></span>Hanyuma rero kw’isabato yariko aca mu mirima y’ingano, abigishwa biwe na bo bakaba bariko bamyoza uduhundo tw’intete bongera barya, batuvungurira mu minwe yabo. <span id="chapter6_verse2"></span><strong><sup>2 </sup></strong>Bamwe mu Bafarizayo baca bavuga bati: “Kubera iki muriko mukora ibitemewe gukorwa kw’isabato?” <span id="chapter6_verse3"></span><strong><sup>3 </sup></strong>Mugabo Yezu mu kubishura avuga ati: “Mbega ntimurigera musoma ikintu Dawidi yakoze igihe we hamwe n’abantu bari kumwe na we basonza? <span id="chapter6_verse4"></span><strong><sup>4 </sup></strong>Ingene yinjiye mu nzu y’Imana akakira imikate ishirwa imbere y’Imana<span id="footnotesource9"></span><a epub:type="noteref" href="#footnote9">*</a> akarya agahako n’abantu bari kumwe na we, kikaba ari ikintu ata n’umwe yemerewe kurya kiretse abaherezi gusa?” <span id="chapter6_verse5"></span><strong><sup>5 </sup></strong>Abandanya kubabwira ati: “Umwana w’umuntu ni Umukama w’isabato.”</p>
<p id="p50" data-pid="50" class="p50 sb"><span id="chapter6_verse6"></span><strong><sup>6 </sup></strong>Ku yindi sabato yinjira mw’isinagogi, atangura kwigisha. Kandi ng’aho hari umugabo yanyunyutse ukuboko kw’ukuryo. <span id="chapter6_verse7"></span><strong><sup>7 </sup></strong>Ico gihe abanditsi n’Abafarizayo bari bamureretse bitonze ngo barabe ko akiza kw’isabato, kugira ngo baronke ingene bomwagiriza. <span id="chapter6_verse8"></span><strong><sup>8 </sup></strong>Ariko we yari azi ivyiyumviro vyabo, yamara abwira nya mugabo yanyunyutse ukuboko ati: “Haguruka uhagarare hagati.” Na we ava hasi arahagarara. <span id="chapter6_verse9"></span><strong><sup>9 </sup></strong>Maze Yezu ababwira ati: “Ndababajije: Vyoba vyemewe kw’isabato gukora iciza canke gukora ikibi, gukiza ubuzima canke kubukuraho?” <span id="chapter6_verse10"></span><strong><sup>10 </sup></strong>Amaze kweraguza abaraba bose, abwira nya mugabo ati: “Ramvura ukuboko kwawe.” Agira kuno, ukuboko kwiwe guca kurakira. <span id="chapter6_verse11"></span><strong><sup>11 </sup></strong>Mugabo baca buzura ubusazi, batangura kuvugana hagati yabo ico bogira Yezu.</p>
<p id="p51" data-pid="51" class="p51 sb"><span id="chapter6_verse12"></span><strong><sup>12 </sup></strong>Muri iyo misi aja ku musozi gusenga, abandanya gusenga Imana ijoro ryose. <span id="chapter6_verse13"></span><strong><sup>13 </sup></strong>Mugabo hakeye, ahamagara abigishwa biwe ngo baze kuri we hanyuma atora muri bo cumi na babiri, ari na bo kandi yise “intumwa”: <span id="chapter6_verse14"></span><strong><sup>14 </sup></strong>Simoni, ari na we kandi yise Petero, na Andereya mwene wabo, Yakobo na Yohani, Filipo na Barutelemi, <span id="chapter6_verse15"></span><strong><sup>15 </sup></strong>Matayo na Toma, na Yakobo mwene Alufayo, na Simoni uwitwa “umunyamwete,” <span id="chapter6_verse16"></span><strong><sup>16 </sup></strong>na Yuda mwene Yakobo, na Yuda Isikariyoti, uwahavuye aba umuguranyi.</p>
<p id="p52" data-pid="52" class="p52 sb"><span id="chapter6_verse17"></span><strong><sup>17 </sup></strong>Hanyuma amanukana na bo, ahagarara ahantu hashashe, kandi ng’aho hari isinzi rinini ry’abigishwa biwe, n’abantu indiri n’indiri bari bavuye i Yudaya hose n’i Yeruzalemu no mu ntara y’i Tiro n’i Sidoni ihereranye n’ikiyaga, bakaba bari baje kumwumviriza no gukizwa indwara zabo. <span id="chapter6_verse18"></span><strong><sup>18 </sup></strong>Mbere n’abadurumbanywa n’impwemu zihumanye barakizwa. <span id="chapter6_verse19"></span><strong><sup>19 </sup></strong>Kandi isinzi ryose ryariko rirondera kumukorako, kubera ko ububasha bwamuvamwo bukabakiza bose.</p>
<p id="p53" data-pid="53" class="p53 sb"><span id="chapter6_verse20"></span><strong><sup>20 </sup></strong>Hanyuma yunamura amaso araba abigishwa biwe, atangura kuvuga ati:</p>
<p id="p54" data-pid="54" class="p54 sb">“Murahiriwe mwebwe aboro, kuko ubwami bw’Imana ari ubwanyu.</p>
<p id="p55" data-pid="55" class="p55 sb"><span id="chapter6_verse21"></span><strong><sup>21 </sup></strong>“Murahiriwe mwebwe mushonje ubu, kuko muzohazwa.</p>
<p id="p56" data-pid="56" class="p56 sb">“Murahiriwe mwebwe murira ubu, kuko muzotwenga.</p>
<p id="p57" data-pid="57" class="p57 sb"><span id="page1509" class="pageNum" data-no="1509" data-before-text="1509"></span><span id="chapter6_verse22"></span><strong><sup>22 </sup></strong>“Muzoba muhiriwe igihe cose abantu bazoba babanse, n’igihe cose bazoba babaciye, bakabatuka kandi bakiyamiriza izina ryanyu ngo muri babi babahora Umwana w’umuntu. <span id="chapter6_verse23"></span><strong><sup>23 </sup></strong>Munezerwe kuri uwo musi kandi musimbasimbe, kuko ehe impembo yanyu ni nini mw’ijuru, kuko ivyo ari vyo nyene ba sekuruza babo bahora bagirira abahanuzi.</p>
<p id="p58" data-pid="58" class="p58 sb"><span id="chapter6_verse24"></span><strong><sup>24 </sup></strong>“Mugabo muragowe mwebwe abatunzi, kuko mumaze kuronka ukwirurwa kwanyu kwose.</p>
<p id="p59" data-pid="59" class="p59 sb"><span id="chapter6_verse25"></span><strong><sup>25 </sup></strong>“Muragowe mwebwe muhaze ubu, kuko muzosonza.</p>
<p id="p60" data-pid="60" class="p60 sb">“Muragowe, mwebwe muriko muratwenga ubu, kuko muzogandara mukarira.</p>
<p id="p61" data-pid="61" class="p61 sb"><span id="chapter6_verse26"></span><strong><sup>26 </sup></strong>“Muzoba mugowe, igihe cose abantu bose bazoba babavuga neza, kuko ibintu nk’ivyo ari vyo ba sekuruza babo bagirira abahanuzi b’ikinyoma.</p>
<p id="p62" data-pid="62" class="p62 sb"><span id="chapter6_verse27"></span><strong><sup>27 </sup></strong>“Mugabo ndabibabwiye mwebwe muriko murumviriza: Mubandanye gukunda abansi banyu, kugirira neza ababanka, <span id="chapter6_verse28"></span><strong><sup>28 </sup></strong>guhezagira ababavuma, gusabira ababatuka. <span id="chapter6_verse29"></span><strong><sup>29 </sup></strong>Uwugukubise kw’itama rimwe, tega n’irindi; kandi uwugutwaye impuzu yo hejuru, ntumwime n’impuzu yo munsi. <span id="chapter6_verse30"></span><strong><sup>30 </sup></strong>Nuhe umuntu wese agusaba, kandi uwutwaye ivyawe ntumusabe kubigusubiza.</p>
<p id="p63" data-pid="63" class="p63 sb"><span id="chapter6_verse31"></span><strong><sup>31 </sup></strong>“Vyongeye, nk’uko mushaka ko abantu babagirira, abe ari ko nyene mubagirira.</p>
<p id="p64" data-pid="64" class="p64 sb"><span id="chapter6_verse32"></span><strong><sup>32 </sup></strong>“Kandi nimwakunda ababakunda, muzoshimwa iki? Kuko n’abacumuzi bakunda ababakunda. <span id="chapter6_verse33"></span><strong><sup>33 </sup></strong>Kandi nimwakorera iciza ababakorera iciza, mu vy’ukuri muzoshimwa iki? Erega n’abacumuzi bagira nk’ivyo nyene. <span id="chapter6_verse34"></span><strong><sup>34 </sup></strong>Vyongeye, nimwaha ingurane abo mwitega kuronkako ikintu, muzoshimwa iki? Erega n’abacumuzi baraha ingurane abacumuzi kugira ngo baze bishurwe indinganire. <span id="chapter6_verse35"></span><strong><sup>35 </sup></strong>Ahubwo mubandanye gukunda abansi banyu no gukora iciza no gutanga ingurane, mutizigiye kwishurwa ikintu na kimwe; kandi impembo yanyu izoba nini, kandi muzoba abana ba Musumbavyose, kuko agirira ubuntu intashima n’ababisha. <span id="chapter6_verse36"></span><strong><sup>36 </sup></strong>Mubandanye kuba abanyembabazi, nk’uko na So ari umunyembabazi.</p>
<p id="p65" data-pid="65" class="p65 sb"><span id="chapter6_verse37"></span><strong><sup>37 </sup></strong>“Vyongeye, mureke guca urubanza, namwe ntimuzogenda muciriwe urubanza; kandi mureke gutsindisha, namwe ntimuzogenda mutsindishijwe. Mugume murekura, namwe muzorekurwa. <span id="chapter6_verse38"></span><strong><sup>38 </sup></strong>Mugire akamenyero ko gutanga, namwe bazobaha. Bazobasukira mu bikondorero vyanyu ingero nziza, itsindagiye, inyingishe kandi isesekaye. Kuko ingero mugeresha ari yo namwe bazobagererako.”</p>
<p id="p66" data-pid="66" class="p66 sb"><span id="chapter6_verse39"></span><strong><sup>39 </sup></strong>Maze yongera kubaha ikigereranyo ati: “Mbega impumyi yoshobora kurongōra impumyi? None zompi ntizizogwa mu cobo? <span id="chapter6_verse40"></span><strong><sup>40 </sup></strong>Umwigishwa ntaruta umwigisha wiwe, mugabo umuntu wese yigishijwe bimwe bitunganye azoba nk’umwigisha wiwe. <span id="chapter6_verse41"></span><strong><sup>41 </sup></strong>Kubera iki none uraba igikumbi kiri mu jisho rya mwene wanyu, mugabo ntiwihweze ikigiga kiri mu jisho ryawe bwite? <span id="chapter6_verse42"></span><strong><sup>42 </sup></strong>Ushobora gute kubwira mwene wanyu ngo: ‘Mwene wacu, tega ngukure igikumbi kiri mu jisho ryawe,’ kandi wewe ubwawe <span id="page1510" class="pageNum" data-no="1510" data-before-text="1510"></span>utaraba ikigiga kiri muri iryo jisho ryawe? Wa mwiyorobetsi we! Banza ukure nya kigiga mu jisho ryawe, maze uzoheza ubone neza ingene ukura igikumbi kiri mu jisho rya mwene wanyu.</p>
<p id="p67" data-pid="67" class="p67 sb"><span id="chapter6_verse43"></span><strong><sup>43 </sup></strong>“Kuko ata giti ciza cama ivyamwa biboze; kandi nta giti kiboze cama ivyamwa vyiza. <span id="chapter6_verse44"></span><strong><sup>44 </sup></strong>Kuko igiti cose kimenyekanira ku vyamwa vyaco. Nk’akarorero, abantu ntibamura insukoni ku mahwa, canke ngo bace inzabibu ku gisaka c’amahwa. <span id="chapter6_verse45"></span><strong><sup>45 </sup></strong>Umuntu mwiza asohora ivyiza mw’itunga ryiza ry’umutima wiwe, mugabo umuntu mubi asohora ibibi mw’itunga ryiwe ribi; kuko akanwa kiwe kavuga bivanye n’ibibogaboga mu mutima.</p>
<p id="p68" data-pid="68" class="p68 sb"><span id="chapter6_verse46"></span><strong><sup>46 </sup></strong>“Kubera iki none mumpamagara ngo: ‘Mukama! Mukama!’ mugabo ntimukore ivyo mvuga? <span id="chapter6_verse47"></span><strong><sup>47 </sup></strong>Umuntu wese aza kuri jewe akumva amajambo yanje kandi akayashira mu ngiro, ndabereka uwo basa: <span id="chapter6_verse48"></span><strong><sup>48 </sup></strong>Asa n’umugabo yubaka inzu, yimvye aramanuka epfo ashinga umushinge ku gitandara. Igihe rero hatera isegenya, uruzi rwarisutse kuri iyo nzu, mugabo ntirwagira inguvu zihagije zo kuyinyiganyiza, kubera ko yari yubatswe neza. <span id="chapter6_verse49"></span><strong><sup>49 </sup></strong>Ariko uwumva ntashire mu ngiro, asa n’umugabo yubatse inzu kw’ivu ata mushinge. Uruzi rwarayisutseko, hanyuma buno nyene ica irasenyuka, kandi ihomvoka rya nya nzu ryabaye irikomeye.”</p>
<div class="groupFootnote"><aside epub:type="footnote"><div epub:type="footnote" id="footnote9"><p id="p235" data-pid="235"><a href="1001060443-split6.xhtml#footnotesource9">^ <span class="footnoteref">Luka 6:4</span></a> Raba <a href="1001060600.xhtml#pos5001">Inyongera ya 21</a>.</p></div></aside>
</div>
</body>
</html>
