<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Luka 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Luka</a>  <a href="biblechapternav42.xhtml">9</a> : <a href="bibleversenav42_9.xhtml">1 - 62</a></p>
<p id="p87" data-pid="87" class="p87 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Maze akoranya bamwe cumi na babiri, hanyuma abaha ubushobozi n’ububasha ku madayimoni, no kugira ngo bakize indwara. <span id="chapter9_verse2"></span><strong><sup>2 </sup></strong>Nuko abatuma kwamamaza ubwami bw’Imana no gukiza, <span id="chapter9_verse3"></span><strong><sup>3 </sup></strong>maze ababwira ati: “Ntimugire ikintu na kimwe mwitwaza ku bw’urugendo, yaba inkoni canke umupfuko w’ibifungurwa, canke umukate canke amafeza; canke ngo mugire impuzu zibiri zo munsi. <span id="chapter9_verse4"></span><strong><sup>4 </sup></strong>Mugabo aho hose mwinjiye mu nzu, muhagume hanyuma muhave. <span id="chapter9_verse5"></span><strong><sup>5 </sup></strong>Kandi aho hose abantu batabakiriye, muvuye muri ico gisagara mukunkumure umukungugu ku birenge vyanyu kugira ngo bibe intahe <span id="page1516" class="pageNum" data-no="1516" data-before-text="1516"></span>ibagiriza.” <span id="chapter9_verse6"></span><strong><sup>6 </sup></strong>Maze bafata inzira baca muri ako karere bava mu kigwati baja mu kindi, bamenyesha inkuru nziza bongera bakiza indwara ahantu hose.</p>
<p id="p88" data-pid="88" class="p88 sb"><span id="chapter9_verse7"></span><strong><sup>7 </sup></strong>Buno Herodi umutware w’intara yumva ibintu vyose biriko biraba, arazazanirwa cane kubera bamwe bariko bavuga yuko Yohani yari yazuwe mu bapfuye, <span id="chapter9_verse8"></span><strong><sup>8 </sup></strong>mugabo abandi bakavuga ko Eliya yari yabonetse, mugabo abandi na bo bakavuga ko umwe mu bahanuzi ba kera yari yazutse. <span id="chapter9_verse9"></span><strong><sup>9 </sup></strong>Herodi avuga ati: “Yohani naramuciye umutwe. None uwo numvako ibintu mwene ivyo ni nde?” Nuko arondera kumubona.</p>
<p id="p89" data-pid="89" class="p89 sb"><span id="chapter9_verse10"></span><strong><sup>10 </sup></strong>Hanyuma intumwa zigarutse zimwiganira ibintu vyose zakoze. Aca arazijana, arazihereranya mu gisagara citwa Betsayida. <span id="chapter9_verse11"></span><strong><sup>11 </sup></strong>Mugabo amasinzi abimenye, aramukurikira. Hanyuma ayakirana ubugwaneza aca atangura kuyabwira ivyerekeye ubwami bw’Imana, yongera akiza abari bakeneye gukizwa. <span id="chapter9_verse12"></span><strong><sup>12 </sup></strong>Maze umusi utangura kwira. Bamwe cumi na babiri buno baraza, bamubwira bati: “Rungika iryo sinzi kugira ngo rigende mu bigwati no mu gihugu hagati mu micungararo ryironse uburaro rironke n’ibifungurwa, kuko ng’aha turi mu gahinga.” <span id="chapter9_verse13"></span><strong><sup>13 </sup></strong>Mugabo ababwira ati: “Be ari mwebwe mubaha ico barya.” Bavuga bati: “Nta kindi dufise atari imikate itanu n’ifi zibiri, kiretse kumbure twebwe ubwacu tugiye tukagurira ivyo kurya aba bantu bose.” <span id="chapter9_verse14"></span><strong><sup>14 </sup></strong>Kukaba nkako, bari abagabo nk’ibihumbi bitanu. Mugabo abwira abigishwa biwe ati: “Nimubicarike nko mu gihe co gufungura, mu migwi y’abantu nka mirongo itanitanu.” <span id="chapter9_verse15"></span><strong><sup>15 </sup></strong>Babigira kuno, barabicarika bose. <span id="chapter9_verse16"></span><strong><sup>16 </sup></strong>Maze atora ya mikate itanu na za fi zibiri, arangamiza mw’ijuru, arabihezagira hanyuma arabimanyagura, aca atangura kubiha abigishwa ngo babishire imbere ya nya sinzi. <span id="chapter9_verse17"></span><strong><sup>17 </sup></strong>Nuko bose bararya barahaga, hanyuma ibisagutse baravyegeranya, haboneka ibisimbo cumi na bibiri vy’utumanyu.</p>
<p id="p90" data-pid="90" class="p90 sb"><span id="chapter9_verse18"></span><strong><sup>18 </sup></strong>Mu nyuma, igihe yariko arasenga ari wenyene, abigishwa bakoranira kuri we, hanyuma arababaza, ati: “Amasinzi avuga ko ndi nde?” <span id="chapter9_verse19"></span><strong><sup>19 </sup></strong>Bishura bati: “Bamwe ngo uri Yohani Umubatizi; mugabo abandi ngo uri Eliya, abandi na bo bakavuga yuko umwe mu bahanuzi ba kera yazutse.” <span id="chapter9_verse20"></span><strong><sup>20 </sup></strong>Maze ababwira ati: “Mweho none muvuga ko ndi nde?” Petero yishura ati: “Uri Kristu w’Imana.” <span id="chapter9_verse21"></span><strong><sup>21 </sup></strong>Maze abategeka abihanikiriza kutagira n’umwe babibwira, <span id="chapter9_verse22"></span><strong><sup>22 </sup></strong>mugabo avuga ati: “Umwana w’umuntu ategerezwa gushikirwa n’imibabaro myinshi no kwiyamirizwa n’abagabo b’inararibonye n’abakuru b’abaherezi be n’abanditsi, hanyuma akicwa, maze ku musi ugira gatatu akazurwa.”</p>
<p id="p91" data-pid="91" class="p91 sb"><span id="chapter9_verse23"></span><strong><sup>23 </sup></strong>Maze abandanya kubwira bose ati: “Nimba umuntu ashaka kunkurikira, niyiyanke atore igiti co kubabarizwako ciwe imisi yose, hanyuma agume ankurikira. <span id="chapter9_verse24"></span><strong><sup>24 </sup></strong>Kuko uwushaka gukiza ubuzima bwiwe azobubura; mugabo uwuheba ubuzima bwiwe kubera jewe <span id="page1517" class="pageNum" data-no="1517" data-before-text="1517"></span>azobukiza. <span id="chapter9_verse25"></span><strong><sup>25 </sup></strong>Mu vy’ukuri, umuntu vyomumarira iki yungutse isi yose, mugabo agahomba ubuzima bwiwe canke akamererwa nabi? <span id="chapter9_verse26"></span><strong><sup>26 </sup></strong>Kuko uwo wese aterwa isoni nanje be n’amajambo yanje, Umwana w’umuntu azoterwa isoni n’uyo muntu niyashika mu buninahazwa bwiwe n’ubwa Se n’ubw’abamarayika beranda. <span id="chapter9_verse27"></span><strong><sup>27 </sup></strong>Mugabo ndababwiye ukuri: Hariho bamwe mu bahagaze ng’aha batazohonja urupfu na gato batabanje kubona ubwami bw’Imana.”</p>
<p id="p92" data-pid="92" class="p92 sb"><span id="chapter9_verse28"></span><strong><sup>28 </sup></strong>Nkako, imisi nk’umunani inyuma y’ayo majambo, ahitana Petero na Yohani na Yakobo hanyuma aduga ku musozi gusenga. <span id="chapter9_verse29"></span><strong><sup>29 </sup></strong>Igihe yariko arasenga, mu maso hiwe hahinduka ukundi, ivyambarwa vyiwe na vyo birererana bica ibibatsi. <span id="chapter9_verse30"></span><strong><sup>30 </sup></strong>Vyongeye, ehe abagabo babiri bariko barayaga na we, bakaba bari Musa na Eliya. <span id="chapter9_verse31"></span><strong><sup>31 </sup></strong>Abo, baboneka bari n’ubuninahazwa hanyuma batangura kuganira ivyerekeye ukugenda kwiwe yabwirizwa gushitsa i Yeruzalemu. <span id="chapter9_verse32"></span><strong><sup>32 </sup></strong>Buno Petero n’abari kumwe na we bari baremerewe n’itiro; mugabo aho bamariye kwikangura koko, babona ubuninahazwa bwiwe na ba bagabo babiri bahagararanye na we. <span id="chapter9_verse33"></span><strong><sup>33 </sup></strong>Nuko igihe bano bariko baratandukana na we, Petero abwira Yezu ati: “Mwigisha, ni vyiza kuba turi ng’aha; reka rero dushinge amahema atatu, rimwe ryawe, irindi rya Musa, irindi rya Eliya,” mugabo adatahura ivyo yariko aravuga. <span id="chapter9_verse34"></span><strong><sup>34 </sup></strong>Mugabo ariko aravuga ivyo bintu, igicu kirirema hanyuma gitangura kubatwikiriza igitutu. Binjiye muri ico gicu, bagira ubwoba. <span id="chapter9_verse35"></span><strong><sup>35 </sup></strong>Hanyuma ijwi riva muri nya gicu, rivuga riti: “Uyu ni Umwana wanje, uwatowe. Nimumwumvirize.” <span id="chapter9_verse36"></span><strong><sup>36 </sup></strong>Hanyuma iryo jwi ryumvikanye, Yezu aboneka ari wenyene. Mugabo baguma banumye kandi ntibagira umuntu n’umwe biganira muri iyo misi ikintu na kimwe mu vyo babonye.</p>
<p id="p93" data-pid="93" class="p93 sb"><span id="chapter9_verse37"></span><strong><sup>37 </sup></strong>Ku musi ukurikira, bamanutse bavuye kuri nya musozi, isinzi rinini riza kumusanganira. <span id="chapter9_verse38"></span><strong><sup>38 </sup></strong>Maze umugabo umwe arasemerera ari muri nya sinzi, ati: “Mwigisha, ndakwinginze undabire umuhungu wanje, kuko ndamufise ari ikinege, <span id="chapter9_verse39"></span><strong><sup>39 </sup></strong>kandi ehe, impwemu iramufata, buno nyene agakoma akaruru, hanyuma ikamuhotagura akabimba ifuro, kandi imuvamwo bigoranye imaze kumutera inguma. <span id="chapter9_verse40"></span><strong><sup>40 </sup></strong>Nanje ninginze abigishwa bawe ngo bayirukane, mugabo ntibabishoboye.” <span id="chapter9_verse41"></span><strong><sup>41 </sup></strong>Yezu yishura ati: “Ewe wa yaruka ritagira ukwizera kandi rigoramanze, nzogumana namwe kugeza ryari? Nzobihanganira kugeza ryari? Zana umuhungu wawe ng’aha.” <span id="chapter9_verse42"></span><strong><sup>42 </sup></strong>Mugabo n’igihe nyene yariko aregera, nya dayimoni imukubita hasi iramuhotagura bimwe bikaze. Ariko Yezu akankamira nya mpwemu ihumanye hanyuma akiza wa muhungu, maze amushikiriza se wiwe. <span id="chapter9_verse43"></span><strong><sup>43 </sup></strong>Erega, bose bajorezwa n’ububasha bw’agakomeye bw’Imana.</p>
<p id="p94" data-pid="94" class="p94 sb">Buno igihe bose bariko baratangarira ibintu vyose yariko arakora, abwira abigishwa biwe ati: <span id="chapter9_verse44"></span><strong><sup>44 </sup></strong>“Mushire aya <span id="page1518" class="pageNum" data-no="1518" data-before-text="1518"></span>majambo mu matwi yanyu, kuko Umwana w’umuntu abwirizwa gutangwa mu maboko y’abantu.” <span id="chapter9_verse45"></span><strong><sup>45 </sup></strong>Mugabo baguma badategera iryo jambo. Nkako, bararihishijwe ngo ntibaritahure, na bo baratinya kumubaza ivy’iryo jambo.</p>
<p id="p95" data-pid="95" class="p95 sb"><span id="chapter9_verse46"></span><strong><sup>46 </sup></strong>Maze ivyiyumviro bibinjiramwo ku bijanye n’uwobaye mukuru muri bo. <span id="chapter9_verse47"></span><strong><sup>47 </sup></strong>Yezu amenya ivyiyumviro biri mu mitima yabo, afata umwana mutoyi, amushira iruhande yiwe, <span id="chapter9_verse48"></span><strong><sup>48 </sup></strong>hanyuma ababwira ati: “Uwo wese yakiriye uyu mwana mutoyi mw’izina ryanje, na jewe aba anyakiriye, kandi uwo wese anyakiriye aba yakiriye n’uwantumye. Kuko uwigenza nk’umuto muri mwebwe mwese ari we mukuru.”</p>
<p id="p96" data-pid="96" class="p96 sb"><span id="chapter9_verse49"></span><strong><sup>49 </sup></strong>Yohani aca asubizayo ati: “Mwigisha, twabonye umuntu yariko yirukana amadayimoni akoresheje izina ryawe, natwe tugerageza kumubuza, kubera atari kumwe natwe.” <span id="chapter9_verse50"></span><strong><sup>50 </sup></strong>Mugabo Yezu amubwira ati: “Ntimugerageze kumubuza, kuko uwutabarwanya abashigikiye.”</p>
<p id="p97" data-pid="97" class="p97 sb"><span id="chapter9_verse51"></span><strong><sup>51 </sup></strong>Imisi iri mu gukwira ngo aduganwe, yerekeza amaso yiwe i Yeruzalemu yiyemeje kujayo. <span id="chapter9_verse52"></span><strong><sup>52 </sup></strong>Nuko atuma intumwa ngo zimwitangire imbere. Na zo ziragenda zinjira mu gisagara c’Abasamariya, kumugirira imyiteguro; <span id="chapter9_verse53"></span><strong><sup>53 </sup></strong>mugabo ntibamwakira, kubera ko amaso yiwe yari yerekeje i Yeruzalemu ngo ajeyo. <span id="chapter9_verse54"></span><strong><sup>54 </sup></strong>Abigishwa Yakobo na Yohani ngo babibone, bavuga bati: “Mukama, ushaka tubwire umuriro umanuke uvuye mw’ijuru ubarigate?” <span id="chapter9_verse55"></span><strong><sup>55 </sup></strong>Mugabo arahindukira arabahambarira. <span id="chapter9_verse56"></span><strong><sup>56 </sup></strong>Nuko baja mu kindi kigwati.</p>
<p id="p98" data-pid="98" class="p98 sb"><span id="chapter9_verse57"></span><strong><sup>57 </sup></strong>Buno bari mu nzira bagenda, umuntu umwe amubwira ati: “Nzogukurikira iyo uzoja hose.” <span id="chapter9_verse58"></span><strong><sup>58 </sup></strong>Yezu na we amubwira ati: “Imbwebwe zirafise imyobo n’inyoni zo mu kirere zikagira ubwikingo, mugabo Umwana w’umuntu we ntagira aho arambika umutwe.” <span id="chapter9_verse59"></span><strong><sup>59 </sup></strong>Maze abwira uwundi ati: “Nkurikira.” Nya muntu avuga ati: “Ndeka mbanze ngende mpambe dawe.” <span id="chapter9_verse60"></span><strong><sup>60 </sup></strong>Mugabo amubwira ati: “Reka abapfu bahambe abapfu babo, mugabo wewe genda umenyekanishe hose ubwami bw’Imana.” <span id="chapter9_verse61"></span><strong><sup>61 </sup></strong>Hanyuma uwundi na we avuga ati: “Ndagukurikira, Mukama; mugabo banza undeke nsezere abo mu rugo rwanje.” <span id="chapter9_verse62"></span><strong><sup>62 </sup></strong>Yezu amubwira ati: “Nta muntu ashize ukuboko kw’isuka irimishwa n’ibitungwa araba ibiri inyuma, abereye ubwami bw’Imana.”</p>
</body>
</html>
