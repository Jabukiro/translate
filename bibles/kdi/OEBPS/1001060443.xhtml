<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Luka 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Luka</a>  <a href="biblechapternav42.xhtml">1</a> : <a href="bibleversenav42_1.xhtml">1 - 80</a></p>
<header>
<h1 id="p1" data-pid="1"><span id="page1496" class="pageNum" data-no="1496" data-before-text="1496"></span><strong>Nk’uko vyanditswe na Luka</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Kubera ko benshi bafashe ibanga ryo kwegeranya amakuru y’ibintu vyabaye koko vyemerwa rwose muri twebwe, <span id="chapter1_verse2"></span><strong><sup>2 </sup></strong>nk’uko twabishikirijwe n’abavyiboneye kuva mu ntango bagacika n’abasuku b’ubutumwa kuva ico gihe, <span id="chapter1_verse3"></span><strong><sup>3 </sup></strong>na jewe nyene, kubera ko nakurikiranye neza ibintu vyose kuva mu ntango, nafashe ingingo yo kubikwandikira mu rukurikirane rwumvikana, nyakwubahwa Tewofile, <span id="chapter1_verse4"></span><strong><sup>4 </sup></strong>kugira umenye neza yuko ivyo wigishijwe ku munwa ari ivy’ukuri.</p>
<p id="p3" data-pid="3" class="p3 sb"><span id="chapter1_verse5"></span><strong><sup>5 </sup></strong>Mu misi ya Herodi, umwami wa Yudaya, hariho umuherezi umwe yitwa Zekariya wo mu muce wa Abiya, kandi yari afise umugore wo mu bakobwa ba Aroni, akaba yitwa Elizabeti. <span id="chapter1_verse6"></span><strong><sup>6 </sup></strong>Bompi bari abagororotsi imbere y’Imana, kubera ko bagenda batagirako umugayo bisunze amabwirizwa yose n’ibisabwa n’amategeko vya Yehova. <span id="chapter1_verse7"></span><strong><sup>7 </sup></strong>Mugabo nta mwana bari bafise, kubera ko Elizabeti yari ingumba, kandi bompi bari bitereye mu myaka.</p>
<p id="p4" data-pid="4" class="p4 sb"><span id="chapter1_verse8"></span><strong><sup>8 </sup></strong>Igihe rero yariko arakora bwa muherezi mu gikorwa c’umuce wiwe imbere y’Imana, <span id="chapter1_verse9"></span><strong><sup>9 </sup></strong>nk’uko vyari bisanzwe bigenda mw’ibanga ry’ubuherezi, yari aramukiwe gushikana imibavu<span id="footnotesource1"></span><a epub:type="noteref" href="#footnote1">*</a> igihe yinjira aheranda ha Yehova; <span id="chapter1_verse10"></span><strong><sup>10 </sup></strong>kandi abantu indiri bose bo muri ico gisata bariko barasengera hanze kw’isaha yo gushikana imibavu. <span id="chapter1_verse11"></span><strong><sup>11 </sup></strong>Umumarayika wa Yehova aramubonekera, ahagaze ku ruhande rw’iburyo rw’igicaniro<span id="footnotesource2"></span><a epub:type="noteref" href="#footnote2">*</a> c’imibavu. <span id="chapter1_verse12"></span><strong><sup>12 </sup></strong>Mugabo Zekariya ahagarika umutima kubera ivyo bintu abonye, ubwoba buramutekera. <span id="chapter1_verse13"></span><strong><sup>13 </sup></strong>Ariko nya mumarayika amubwira ati: “Ntutinye, Zekariya, kubera ko ugutakamba kwawe kwumviswe, kandi umugore wawe Elizabeti azokuvyarira umwana w’umuhungu, kandi uze umwite Yohani. <span id="chapter1_verse14"></span><strong><sup>14 </sup></strong>Kandi uzogira akanyamuneza n’akamwemwe kenshi, kandi benshi bazonezererwa<span id="page1497" class="pageNum" data-no="1497" data-before-text="1497"></span> ivuka ryiwe; <span id="chapter1_verse15"></span><strong><sup>15 </sup></strong>kuko azoba mukuru imbere ya Yehova. Mugabo ntaze yigere anywa umuvinyu n’ikinyobwa gikaze, kandi azokwuzuzwa impwemu nyeranda kuva akiri mu nda ya nyina; <span id="chapter1_verse16"></span><strong><sup>16 </sup></strong>kandi benshi muri bene Isirayeli azobagarukana kuri Yehova Imana yabo. <span id="chapter1_verse17"></span><strong><sup>17 </sup></strong>Vyongeye, azomuja imbere afise impwemu n’ububasha vya Eliya kugira agarukane imitima ya ba se ku bana, n’ibigaba abigarukane ku bukerebutsi ngirakamaro bw’abagororotsi, kugira atunganirize Yehova igisata giteguye.”</p>
<p id="p5" data-pid="5" class="p5 sb"><span id="chapter1_verse18"></span><strong><sup>18 </sup></strong>Zekariya abwira nya mumarayika ati: “Ivyo novyemezwa n’iki? Ko nshaje, umugore wanje na we akaba yitereye mu myaka.” <span id="chapter1_verse19"></span><strong><sup>19 </sup></strong>Nya mumarayika amwishura ati: “Ndi Gaburiyeli, uwuhagarara imbere y’Imana hafi yayo, nkaba natumwe kuvugana nawe no kukumenyesha inkuru nziza y’ivyo bintu. <span id="chapter1_verse20"></span><strong><sup>20 </sup></strong>Mugabo, ehe ugira ucereze ntushobore kuvuga gushika umusi ivyo bintu bizobera, kubera ko utemeye amajambo yanje, ayazoranguka mu gihe cashinzwe cayo.” <span id="chapter1_verse21"></span><strong><sup>21 </sup></strong>Muri uwo mwanya abantu babandanya kurindira Zekariya, batangura gutangazwa n’uko atevye aheranda. <span id="chapter1_verse22"></span><strong><sup>22 </sup></strong>Mugabo aho asohokeye ntiyashobora kuvugana na bo, baca batahura yuko yari ahejeje kubonekerwa ari aheranda; kandi yaguma abagirira ibimenyetso, mugabo aguma ari ikiragi. <span id="chapter1_verse23"></span><strong><sup>23 </sup></strong>Imisi y’igikorwa ciwe gikorerwa abantu irangiye, ataha i muhira iwe.</p>
<p id="p6" data-pid="6" class="p6 sb"><span id="chapter1_verse24"></span><strong><sup>24 </sup></strong>Mugabo inyuma y’iyo misi Elizabeti umugore wiwe aribungenga; kandi yaguma yikumiriye mu kiringo c’amezi atanu, akavuga ati: <span id="chapter1_verse25"></span><strong><sup>25 </sup></strong>“Uku ni ko Yehova yangiriye muri iyi misi, aho yanyibutse kugira ankureko iceyi cari kindiko mu bantu.”</p>
<p id="p7" data-pid="7" class="p7 sb"><span id="chapter1_verse26"></span><strong><sup>26 </sup></strong>Mu kwezi kwiwe kugira gatandatu, umumarayika Gaburiyeli atumwa n’Imana ku gisagara c’i Galilaya citwa Nazareti, <span id="chapter1_verse27"></span><strong><sup>27 </sup></strong>ku mwigeme w’isugi yari yasezeraniwe umugabo yitwa Yozefu wo mu nzu ya Dawidi; uwo mwigeme akaba yitwa Mariya. <span id="chapter1_verse28"></span><strong><sup>28 </sup></strong>Hanyuma yinjiye iwe avuga ati: “Amahoro, wewe uwagiriwe ubutoni budasanzwe; Yehova ari kumwe nawe.” <span id="chapter1_verse29"></span><strong><sup>29 </sup></strong>Mugabo ahagarikwa umutima rwose n’iryo jambo, atangura kwibaza iyo ndamutso iyo ari yo. <span id="chapter1_verse30"></span><strong><sup>30 </sup></strong>Nya mumarayika amubwira ati: “Ntutinye, Mariya, kuko wagize ubutoni ku Mana; <span id="chapter1_verse31"></span><strong><sup>31 </sup></strong>kandi, ehe uzosama inda uvyare umuhungu, kandi uze umwite Yezu. <span id="chapter1_verse32"></span><strong><sup>32 </sup></strong>Uyo azoba mukuru kandi azokwitwa Umwana wa Musumbavyose; kandi Yehova Imana azomuha intebe y’ubwami ya Dawidi se wiwe, <span id="chapter1_verse33"></span><strong><sup>33 </sup></strong>kandi azoganza inzu ya Yakobo ibihe vyose, kandi ubwami bwiwe ntibuzogira iherezo.”</p>
<p id="p8" data-pid="8" class="p8 sb"><span id="chapter1_verse34"></span><strong><sup>34 </sup></strong>Mugabo Mariya abwira nya mumarayika ati: “Ivyo none bizoshoboka gute, ko ata mugabo turyamana?” <span id="chapter1_verse35"></span><strong><sup>35 </sup></strong>Nya mumarayika amwishura ati: “Impwemu nyeranda izokuzako, kandi ububasha bwa Musumbavyose buzogutwikiriza igitutu. Ni co gituma kandi ikizovuka kizokwitwa ceranda, Umwana w’Imana. <span id="chapter1_verse36"></span><strong><sup>36 </sup></strong>Kandi, ehe Elizabeti incuti yawe na we nyene yarasamye inda y’umwana w’umuhungu mu busaza <span id="page1498" class="pageNum" data-no="1498" data-before-text="1498"></span>bwiwe, kandi uku ni ukwezi kwiwe kugira gatandatu, umwe bita umugore w’ingumba; <span id="chapter1_verse37"></span><strong><sup>37 </sup></strong>kuko ku Mana ata jambo na rimwe riba akadashoboka.” <span id="chapter1_verse38"></span><strong><sup>38 </sup></strong>Maze Mariya avuga ati: “Ehe ndi umushumbakazi wa Yehova! Nibimbere nk’uko ijambo ryawe rivuze.” Nya mumarayika aca amusiga aho, aragenda.</p>
<p id="p9" data-pid="9" class="p9 sb"><span id="chapter1_verse39"></span><strong><sup>39 </sup></strong>Nuko Mariya arahaguruka muri iyo misi agenda yihuta aja mu ntara y’imisozi, mu gisagara ca Yuda, <span id="chapter1_verse40"></span><strong><sup>40 </sup></strong>hanyuma yinjira mu nzu kwa Zekariya maze aramutsa Elizabeti. <span id="chapter1_verse41"></span><strong><sup>41 </sup></strong>Emwe, Elizabeti ngo yumve indamutso ya Mariya, uruyoya ruri mu nda yiwe ruca rurasimbasimba; buno Elizabeti yuzura impwemu nyeranda, <span id="chapter1_verse42"></span><strong><sup>42 </sup></strong>aca yiha akamo n’ijwi rirenga ati: “Urahezagiwe mu bagore, kandi harahezagiwe n’icamwa co mu nda yawe! <span id="chapter1_verse43"></span><strong><sup>43 </sup></strong>Mbega bishobotse bite ngo nterwe ako gateka, ngo nyina w’Umukama wanje aze kuri jewe? <span id="chapter1_verse44"></span><strong><sup>44 </sup></strong>Kuko, ehe ijwi ry’indamutso yawe ryabaye rikingwa mu gutwi, uruyoya ruri mu nda yanje ruca rusimbasimbishwa n’akamwemwe kenshi. <span id="chapter1_verse45"></span><strong><sup>45 </sup></strong>Harahiriwe kandi umugore yemeye, kubera ko hazoba iranguka ryuzuye ry’ivyo bintu vyose yabwiwe bivuye kuri Yehova.”</p>
<p id="p10" data-pid="10" class="p10 sb"><span id="chapter1_verse46"></span><strong><sup>46 </sup></strong>Mariya avuga ati: “Umutima wanje urashimagiza Yehova, <span id="chapter1_verse47"></span><strong><sup>47 </sup></strong>kandi ntushobora kureka gusesekara umunezero ku vyerekeye Imana Umukiza wanje; <span id="chapter1_verse48"></span><strong><sup>48 </sup></strong>kubera ko yitegereje ubufafara bw’umushumbakazi wiwe. Kuko, ehe kuva ubu amayaruka yose azonyita umuhirwe; <span id="chapter1_verse49"></span><strong><sup>49 </sup></strong>kubera ko wa Munyabubasha ankoreye ibikomeye, kandi izina ryiwe ni ryeranda ; <span id="chapter1_verse50"></span><strong><sup>50 </sup></strong>kandi uko amayaruka agenda arakurikirana, imbabazi ziwe ziba ku bamutinya. <span id="chapter1_verse51"></span><strong><sup>51 </sup></strong>Yakoze ibikomeye n’ukuboko kwiwe, yashwiragije abibona mu vyiyumviro vy’imitima yabo. <span id="chapter1_verse52"></span><strong><sup>52 </sup></strong>Yamanuye ku ntebe z’icubahiro abanyabubasha, ashira hejuru abantu batobato; <span id="chapter1_verse53"></span><strong><sup>53 </sup></strong>yahagije ivyiza abashonje, abari bafise ubutunzi na bo abarungika imbokoboko. <span id="chapter1_verse54"></span><strong><sup>54 </sup></strong>Yaje gutabara Isirayeli umusavyi wiwe, kugira yibuke imbabazi, <span id="chapter1_verse55"></span><strong><sup>55 </sup></strong>nk’uko yabibwiye ba sogokuruza, Aburahamu n’uruvyaro rwiwe, ibihe vyose.” <span id="chapter1_verse56"></span><strong><sup>56 </sup></strong>Maze Mariya agumana na we nk’amezi atatu, hanyuma asubira iwabo.</p>
<p id="p11" data-pid="11" class="p11 sb"><span id="chapter1_verse57"></span><strong><sup>57 </sup></strong>Nuko igihe kiragera c’uko Elizabeti yibaruka, araheza avyara umwana w’umuhungu. <span id="chapter1_verse58"></span><strong><sup>58 </sup></strong>Maze ababanyi n’incuti ziwe bumva yuko Yehova yari yamugwijeko imbabazi ziwe, na bo batangura kunezeranwa na we. <span id="chapter1_verse59"></span><strong><sup>59 </sup></strong>Ku musi ugira umunani baza kugenyera nya mwana mutoyi, kandi bagira bamwite izina rya se, ari ryo Zekariya. <span id="chapter1_verse60"></span><strong><sup>60 </sup></strong>Mugabo nyina wiwe arishura ati: “Oya, habe namba! ahubwo niyitwe Yohani.” <span id="chapter1_verse61"></span><strong><sup>61 </sup></strong>Baca bamubwira bati: “Nta n’umwe mu ncuti zawe yitwa iryo zina.” <span id="chapter1_verse62"></span><strong><sup>62 </sup></strong>Maze babaza se wiwe mu bimenyetso uko ashaka ko yitwa. <span id="chapter1_verse63"></span><strong><sup>63 </sup></strong>Na we asaba igisate, yandika ngo: “Yohani ni ryo zina ryiwe.” Baca baratangara bose. <span id="chapter1_verse64"></span><strong><sup>64 </sup></strong>Ako kanya nyene akanwa kiwe karuguruka, ururimi rwiwe ruragoboroka, atangura kuvuga, ahezagira Imana. <span id="chapter1_verse65"></span><strong><sup>65 </sup></strong>Ubwoba buca butekera ababa mu kibano cabo bose; kandi <span id="page1499" class="pageNum" data-no="1499" data-before-text="1499"></span>ivyo bintu vyose bitangura kuvugavugwa mu ntara yose y’imisozi ya Yudaya, <span id="chapter1_verse66"></span><strong><sup>66 </sup></strong>abavyumvise bose bakabishira ku mutima, bakavuga bati: “None uyu mwana azomera ate?” Kuko ukuboko kwa Yehova kwari kumwe na we vy’ukuri.</p>
<p id="p12" data-pid="12" class="p12 sb"><span id="chapter1_verse67"></span><strong><sup>67 </sup></strong>Zekariya se wiwe yuzura impwemu nyeranda, araheza avuga ubuhanuzi ati: <span id="chapter1_verse68"></span><strong><sup>68 </sup></strong>“Hahezagirwe Yehova Imana ya Isirayeli, kuko yitayeho abantu biwe akabatunganiriza ukurokoka. <span id="chapter1_verse69"></span><strong><sup>69 </sup></strong>Kandi yaduhagurukirije ihembe ry’ubukiriro mu nzu ya Dawidi umusavyi wiwe, <span id="chapter1_verse70"></span><strong><sup>70 </sup></strong>nk’uko yavuze biciye mu kanwa k’abahanuzi beranda biwe ba kera <span id="chapter1_verse71"></span><strong><sup>71 </sup></strong>ivy’ukudukiza abansi bacu be n’ukuboko kw’abatwanka bose; <span id="chapter1_verse72"></span><strong><sup>72 </sup></strong>kugira agire imbabazi ku bijanye na ba sogokuruza no kugira yibuke isezerano ryiwe ryeranda, <span id="chapter1_verse73"></span><strong><sup>73 </sup></strong>ya ndahiro yarahira Aburahamu sogokuruza wacu, <span id="chapter1_verse74"></span><strong><sup>74 </sup></strong>yo kuduha, tumaze gutabarwa mu maboko y’abansi, agateka ko kumurangurira igikorwa ceranda ata bwoba <span id="chapter1_verse75"></span><strong><sup>75 </sup></strong>mu kudahemuka no mu bugororotsi imbere yiwe imisi yacu yose. <span id="chapter1_verse76"></span><strong><sup>76 </sup></strong>Mugabo weho ga mwana mutoyi, uzokwitwa umuhanuzi wa Musumbavyose, kuko uzokwitangira imbere Yehova kugira utegure inzira ziwe, <span id="chapter1_verse77"></span><strong><sup>77 </sup></strong>kugira uhe abantu biwe ubumenyi bw’ubukiriro biciye ku kubabarirwa ibicumuro vyabo, <span id="chapter1_verse78"></span><strong><sup>78 </sup></strong>kubera impuhwe z’ikibabarwe z’Imana yacu. Ku bw’izo mpuhwe umutwenzi uzotugendera uvuye iyo hejuru, <span id="chapter1_verse79"></span><strong><sup>79 </sup></strong>kugira ngo abicaye mu mwiza no mu gitutu c’urupfu bahabwe umuco, kugira ngo ibirenge vyacu birongorwe neza mu nzira y’amahoro.”</p>
<p id="p13" data-pid="13" class="p13 sb"><span id="chapter1_verse80"></span><strong><sup>80 </sup></strong>Wa mwana mutoyi na we abandanya gukura no gukomera mu mpwemu, kandi aguma mu bugaragwa gushika umusi wo kwiyereka Isirayeli icese.</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p227" data-pid="227"><a href="1001060443.xhtml#footnotesource1">^ <span class="footnoteref">Luka 1:9</span></a> Canke, “ububani.”</p></div></aside>
<aside epub:type="footnote"><div epub:type="footnote" id="footnote2"><p id="p228" data-pid="228"><a href="1001060443.xhtml#footnotesource2">^ <span class="footnoteref">Luka 1:11</span></a> Raba <a href="1001060600.xhtml#pos4256">Inyongera ya 21</a>.</p></div></aside>
</div>
</body>
</html>
