<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">10</a> : <a href="bibleversenav43_10.xhtml">1 - 42</a></p>
<p id="p72" data-pid="72" class="p72 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>“Ni ukuri kwose ndabibabwiye: Uwutinjira mu ruhongore aciye mu muryango mugabo akurirana ahandi hantu, uyo ni igisuma n’umusahuzi. <span id="chapter10_verse2"></span><strong><sup>2 </sup></strong>Mugabo uwinjira aciye mu muryango ni we mwungere w’intama. <span id="chapter10_verse3"></span><strong><sup>3 </sup></strong>Umurinzi w’umuryango aramwugururira, kandi intama zirumviriza ijwi ryiwe, na we agahamagara intama ziwe mu mazina, akaziturutsa. <span id="chapter10_verse4"></span><strong><sup>4 </sup></strong>Amaze gusohora iziwe zose, azija imbere, intama na zo zikamukurikira, kuko zizi ijwi ryiwe. <span id="chapter10_verse5"></span><strong><sup>5 </sup></strong>Uw’ahandi ntizigenda zimukurikiye ahubwo ziramuhunga, kuko zitazi ijwi ry’ab’ahandi.” <span id="chapter10_verse6"></span><strong><sup>6 </sup></strong>Ico kigereranyo ni bo Yezu yagihaye; mugabo ntibamenye insobanuro y’ibintu yariko arababwira.</p>
<p id="p73" data-pid="73" class="p73 sb"><span id="chapter10_verse7"></span><strong><sup>7 </sup></strong>Yezu rero yongera kuvuga ati: “Ni ukuri kwose ndabibabwiye: Ni jewe muryango w’intama. <span id="chapter10_verse8"></span><strong><sup>8 </sup></strong>Abaje banyiyitirira bose ni ibisuma n’abasahuzi; mugabo intama ntizabumvirije. <span id="chapter10_verse9"></span><strong><sup>9 </sup></strong>Ni jewe muryango; uwo wese yinjira aciye muri jewe azokizwa, kandi azokwinjira yongere asohoke, aronke uburagiriro. <span id="chapter10_verse10"></span><strong><sup>10 </sup></strong>Igisuma ntikiza kitazanywe no kwiba no kwica no gutikiza. Jewe naje kugira ngo zironke ubuzima kandi ziburonke ari umurengera. <span id="chapter10_verse11"></span><strong><sup>11 </sup></strong>Ni jewe mwungere w’agahebuza; umwungere w’agahebuza arigura intama. <span id="chapter10_verse12"></span><strong><sup>12 </sup></strong>Umucangero, atari umwungere kandi n’intama zikaba atari iziwe bwite, abona ibingira rije agata nya ntama agahunga—rya bingira na ryo rikazinyakura, rikazisanzaza— <span id="chapter10_verse13"></span><strong><sup>13 </sup></strong>kubera ko ari umucangero akaba atababaye intama. <span id="chapter10_verse14"></span><strong><sup>14 </sup></strong>Ni jewe mwungere w’agahebuza, kandi ndazi intama zanje, n’intama zanje ziranzi, <span id="page1569" class="pageNum" data-no="1569" data-before-text="1569"></span><span id="chapter10_verse15"></span><strong><sup>15 </sup></strong>nk’uko Data anzi nanje nkamenya Data; kandi ndigura intama.</p>
<p id="p74" data-pid="74" class="p74 sb"><span id="chapter10_verse16"></span><strong><sup>16 </sup></strong>“Kandi ndafise izindi ntama zitari izo muri uru ruhongore; izo na zo nyene ntegerezwa kuzizana, kandi zizokwumviriza ijwi ryanje, kandi zizocika ubusho bumwe, zigire umwungere umwe. <span id="chapter10_verse17"></span><strong><sup>17 </sup></strong>Ni co gituma Data ankunda, kuko mpeba ubuzima bwanje kugira ngo nongere kuburonka. <span id="chapter10_verse18"></span><strong><sup>18 </sup></strong>Nta wabunyatse, mugabo ndabuheba ku gushaka kwanje. Ndafise ububasha bwo kubuheba, nkagira n’ububasha bwo kwongera kuburonka. Ibwirizwa ry’ivyo narironse ndarihawe na Dawe.”</p>
<p id="p75" data-pid="75" class="p75 sb"><span id="chapter10_verse19"></span><strong><sup>19 </sup></strong>Hongera kuba ukwicamwo ibice mu Bayuda kubera ayo majambo. <span id="chapter10_verse20"></span><strong><sup>20 </sup></strong>Benshi muri bo bariko bavuga ngo: “Arimwo idayimoni kandi arasara. Mumwumviririza iki?” <span id="chapter10_verse21"></span><strong><sup>21 </sup></strong>Abandi bakavuga bati: “Ayo si amajambo y’umuntu arimwo idayimoni. Mbega idayimoni yoshobora guhumura amaso y’abantu b’impumyi?”</p>
<p id="p76" data-pid="76" class="p76 sb"><span id="chapter10_verse22"></span><strong><sup>22 </sup></strong>Ico gihe i Yeruzalemu haba umusi mukuru w’iyegura. Hari mu rushana, <span id="chapter10_verse23"></span><strong><sup>23 </sup></strong>Yezu na we akaba yariko agendagenda mu rusengero mw’ibaraza rya Salomo. <span id="chapter10_verse24"></span><strong><sup>24 </sup></strong>Abayuda baramukikuza rero, batangura kumubwira bati: “Uzogeza ryari kugumiza imitima yacu mu kirere? Nimba ari wewe Kristu, bitubwire utomora.” <span id="chapter10_verse25"></span><strong><sup>25 </sup></strong>Yezu abishura ati: “Nababwiye yamara ntimwemera. Ibikorwa nkora mw’izina rya Dawe, ni vyo binshingira intahe. <span id="chapter10_verse26"></span><strong><sup>26 </sup></strong>Mugabo ntimwemera, kuko mutari abo mu ntama zanje. <span id="chapter10_verse27"></span><strong><sup>27 </sup></strong>Intama zanje zirumviriza ijwi ryanje, nanje ndazizi kandi zirankurikira. <span id="chapter10_verse28"></span><strong><sup>28 </sup></strong>Nanje ndaziha ubuzima budahera, kandi ntizizokwigera zirandurwa, kandi nta n’umwe azozishikura mu kuboko kwanje. <span id="chapter10_verse29"></span><strong><sup>29 </sup></strong>Ico Dawe yampaye ni ikiruta ibindi bintu vyose, kandi nta n’umwe ashobora kuzishikura mu kuboko kwa Data. <span id="chapter10_verse30"></span><strong><sup>30 </sup></strong>Jewe na Data turi umwe<span id="footnotesource12"></span><a epub:type="noteref" href="#footnote12">*</a>.”</p>
<p id="p77" data-pid="77" class="p77 sb"><span id="chapter10_verse31"></span><strong><sup>31 </sup></strong>Abayuda bongera gutora amabuye ngo bamutere. <span id="chapter10_verse32"></span><strong><sup>32 </sup></strong>Yezu abishura ati: “Naberetse ibikorwa vyiza vyinshi biva kuri Data. Ni ikihe muri ivyo bikorwa gituma muntera amabuye?” <span id="chapter10_verse33"></span><strong><sup>33 </sup></strong>Abayuda baramwishura bati: “Ntitugutera amabuye kubera igikorwa ciza, ahubwo tuyagutera kubera ukurogota, egome, kubera ko wewe wigira imana, kandi uri umuntu.” <span id="chapter10_verse34"></span><strong><sup>34 </sup></strong>Yezu abishura ati: “None ntivyanditswe mw’Itegeko ryanyu ngo: ‘Naravuze nti: “Muri imana”’? <span id="chapter10_verse35"></span><strong><sup>35 </sup></strong>Nimba yise ‘imana’ abo ijambo ry’Imana ryaziye, yamara Icanditswe kikaba kidashobora guhindurwa ubusa, <span id="chapter10_verse36"></span><strong><sup>36 </sup></strong>none mubwira jewe uwo Data yejeje akanamutuma mw’isi, ngo: ‘Urarogose,’ kubera ko mvuze nti: Ndi Umwana w’Imana? <span id="chapter10_verse37"></span><strong><sup>37 </sup></strong>Nimba ntariko nkora ibikorwa vya Dawe, ntimunyemere. <span id="chapter10_verse38"></span><strong><sup>38 </sup></strong>Mugabo nimba ndiko ndabikora, naho mutanyemera, nimwemere ivyo bikorwa, kugira ngo mumenye kandi mugume muzi yuko Data yunze ubumwe nanje, nanje nkunga ubumwe na we.” <span id="page1570" class="pageNum" data-no="1570" data-before-text="1570"></span><span id="chapter10_verse39"></span><strong><sup>39 </sup></strong>Baca rero bongera kugerageza kumufata; mugabo arabasiga.</p>
<p id="p78" data-pid="78" class="p78 sb"><span id="chapter10_verse40"></span><strong><sup>40 </sup></strong>Nuko yongera kujabuka Yorodani aja aho Yohani yabatiriza mu ntango, aguma ng’aho. <span id="chapter10_verse41"></span><strong><sup>41 </sup></strong>Hanyuma abantu benshi baza kuri we, batangura kuvuga bati: “Yohani koko nta kimenyetso na kimwe yakoze, mugabo ibintu vyose Yohani yavuze kuri uyu muntu vyari ivy’ukuri.” <span id="chapter10_verse42"></span><strong><sup>42 </sup></strong>Nuko ng’aho, benshi baramwizera.</p>
<div class="groupFootnote"><aside epub:type="footnote"><div epub:type="footnote" id="footnote12"><p id="p169" data-pid="169"><a href="1001060444-split10.xhtml#footnotesource12">^ <span class="footnoteref">Yoh. 10:30</span></a> Canke, “mu bumwe.” Mu kigiriki ni ijambo <em>“hen” </em>ryerekana ugusenyera ku mugozi umwe.</p></div></aside>
</div>
</body>
</html>
