<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">11</a> : <a href="bibleversenav43_11.xhtml">1 - 57</a></p>
<p id="p79" data-pid="79" class="p79 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Ico gihe hari umuntu yari arwaye, akaba yari Lazaro w’i Betaniya, wo mu kigwati ca Mariya na Marita mwene wabo. <span id="chapter11_verse2"></span><strong><sup>2 </sup></strong>Nkako, yari Mariya umwe yasiga Umukama amavuta amota neza hanyuma akumukisha ibirenge vyiwe umushatsi wiwe, musazawe Lazaro akaba ari we yari arwaye. <span id="chapter11_verse3"></span><strong><sup>3 </sup></strong>Bashikiwe rero bamutumako ubutumwa, bati: “Mukama, raba, wa wundi wiyumvamwo ararwaye.” <span id="chapter11_verse4"></span><strong><sup>4 </sup></strong>Mugabo Yezu avyumvise, avuga ati: “Intumbero y’iyo ndwara si urupfu, ahubwo ni ubuninahazwa bw’Imana, kugira ngo Umwana w’Imana aninahazwe biciye kuri yo.”</p>
<p id="p80" data-pid="80" class="p80 sb"><span id="chapter11_verse5"></span><strong><sup>5 </sup></strong>Kandi Yezu yarakunda Marita na mwene wabo be na Lazaro. <span id="chapter11_verse6"></span><strong><sup>6 </sup></strong>Ariko aho yumviye ko arwaye, yaciye aguma imisi ibiri aho yari ari. <span id="chapter11_verse7"></span><strong><sup>7 </sup></strong>Maze inyuma y’ivyo abwira abigishwa ati: “Dusubire i Yudaya.” <span id="chapter11_verse8"></span><strong><sup>8 </sup></strong>Abigishwa bamubwira bati: “Rabi, ejo bundi Abanyayudaya bariko barondera kugutera amabuye, none usubireyo?” <span id="chapter11_verse9"></span><strong><sup>9 </sup></strong>Yezu yishura ati: “Mbega ntihari amasaha cumi n’abiri y’umurango? Iyo umuntu agenda ku murango ntiyiseka ku kintu, kubera ko abona umuco w’iyi si. <span id="chapter11_verse10"></span><strong><sup>10 </sup></strong>Mugabo iyo umuntu agenda mw’ijoro, ariseka ku kintu, kubera ko umuco utaba uri muri we.”</p>
<p id="p81" data-pid="81" class="p81 sb"><span id="chapter11_verse11"></span><strong><sup>11 </sup></strong>Avuga ivyo bintu, hanyuma ababwira ati: “Lazaro umugenzi wacu araruhutse, mugabo ndagiyeyo kumukangura mw’itiro.” <span id="chapter11_verse12"></span><strong><sup>12 </sup></strong>Abigishwa rero bamubwira bati: “Mukama, nimba aruhutse, azokira.” <span id="chapter11_verse13"></span><strong><sup>13 </sup></strong>Ariko Yezu yari avuze ivyerekeye urupfu rwiwe. Mugabo biyumviriye ko yariko avuga ukuruhukira mw’itiro. <span id="chapter11_verse14"></span><strong><sup>14 </sup></strong>Ico gihe rero, Yezu ababwira atomora ati: “Lazaro yapfuye, <span id="chapter11_verse15"></span><strong><sup>15 </sup></strong>kandi ndanezerewe ku bwanyu kubona atariho nari ndi, kugira ngo mwemere. Mugabo ingo tuje iyo ari.” <span id="chapter11_verse16"></span><strong><sup>16 </sup></strong>Toma rero, uwitwa Hasa, abwira abigishwa bagenziwe ati: “Ingo natwe tugende, dupfane na we.”</p>
<p id="p82" data-pid="82" class="p82 sb"><span id="chapter11_verse17"></span><strong><sup>17 </sup></strong>Yezu ashitse rero, asanga amaze imisi ine mu mva. <span id="chapter11_verse18"></span><strong><sup>18 </sup></strong>Aho i Betaniya hari hafi y’i Yeruzalemu, ku bilometero nka bitatu. <span id="chapter11_verse19"></span><strong><sup>19 </sup></strong>Kandi benshi mu Bayuda bari baje kwa Marita na Mariya kugira ngo babirure ku bijanye na musaza wabo. <span id="chapter11_verse20"></span><strong><sup>20 </sup></strong>Marita rero aho yumviye ko Yezu ariko araza, aramusanganira; mugabo Mariya aguma yicaye i muhira. <span id="chapter11_verse21"></span><strong><sup>21 </sup></strong>Marita abwira rero Yezu ati: “Mukama, iyo uza kuba wari hano musazanje ntiyari gupfa. <span id="chapter11_verse22"></span><strong><sup>22 </sup></strong>Yamara ubu ndazi yuko ibintu vyose usavye Imana, Imana ibiguha.” <span id="chapter11_verse23"></span><strong><sup>23 </sup></strong>Yezu amubwira ati: “Musazawe arazuka.” <span id="chapter11_verse24"></span><strong><sup>24 </sup></strong>Marita amubwira ati: “Ndazi ko azozuka mw’izuka ku musi wa nyuma.” <span id="page1571" class="pageNum" data-no="1571" data-before-text="1571"></span><span id="chapter11_verse25"></span><strong><sup>25 </sup></strong>Yezu amubwira ati: “Ni jewe zuka n’ubuzima. Uwunyizera, naho yopfa, azoba muzima; <span id="chapter11_verse26"></span><strong><sup>26 </sup></strong>kandi uwuriho wese akanyizera ntazokwigera apfa. Uremera ivyo?” <span id="chapter11_verse27"></span><strong><sup>27 </sup></strong>Amubwira ati: “Egome, Mukama; ndemera ko uri Kristu Umwana w’Imana, Umwe aza mw’isi.” <span id="chapter11_verse28"></span><strong><sup>28 </sup></strong>Amaze kuvuga ivyo, aragenda, ahamagara Mariya mwene wabo, amubwira mu mpisho ati: “Mwigisha ari hano, kandi araguhamagaye.” <span id="chapter11_verse29"></span><strong><sup>29 </sup></strong>Uno ngo avyumve, arahaguruka ningoga, afata inzira aja iyo ari.</p>
<p id="p83" data-pid="83" class="p83 sb"><span id="chapter11_verse30"></span><strong><sup>30 </sup></strong>Mu vy’ukuri, Yezu ntiyari bwinjire muri nya kigwati, mugabo yari akiri ha handi Marita yamusanganirira. <span id="chapter11_verse31"></span><strong><sup>31 </sup></strong>Abayuda bari kumwe na we mu nzu bakaba kandi bariko baramwirura, aho rero baboneye Mariya ahagurutse ningoga agasohoka, baramukurikira, bibwira yuko yari agiye ku mva kuririrayo. <span id="chapter11_verse32"></span><strong><sup>32 </sup></strong>Nuko rero, aho Mariya ashikiye aho Yezu ari akamubona, yikubita imbere y’ibirenge vyiwe, amubwira ati: “Mukama, iyo uza kuba wari hano, musazanje ntiyari gupfa.” <span id="chapter11_verse33"></span><strong><sup>33 </sup></strong>Yezu rero, aho amuboneye ariko ararira n’Abayuda bazananye na we bariko bararira, araniha mu mutima, abura amahoro; <span id="chapter11_verse34"></span><strong><sup>34 </sup></strong>hanyuma avuga ati: “Mwamushize hehe?” Bamubwira bati: “Mukama, ingo urabe.” <span id="chapter11_verse35"></span><strong><sup>35 </sup></strong>Yezu arakorora amosozi. <span id="chapter11_verse36"></span><strong><sup>36 </sup></strong>Abayuda rero batangura kuvuga bati: “Ehe yemwe ukuntu yamwiyumvamwo!” <span id="chapter11_verse37"></span><strong><sup>37 </sup></strong>Mugabo bamwe muri bo bavuga bati: “None uyu muntu yahumuye amaso ya ya mpumyi ntiyari ashoboye kubuza uyu muntu gupfa?”</p>
<p id="p84" data-pid="84" class="p84 sb"><span id="chapter11_verse38"></span><strong><sup>38 </sup></strong>Yezu amaze kwongera kuniha muri we, aza ku mva. Mu bisanzwe ryari isenga, rikaba ryari ryegetseko ibuye. <span id="chapter11_verse39"></span><strong><sup>39 </sup></strong>Yezu avuga ati: “Kureko iryo buye.” Marita, mushiki w’uwasandavye, amubwira ati: “Mukama, ubu ategerezwa kuba anuka, kuko haciye imisi ine.” <span id="chapter11_verse40"></span><strong><sup>40 </sup></strong>Yezu amubwira ati: “Sinakubwiye yuko hamwe wokwemera wobona ubuninahazwa bw’Imana?” <span id="chapter11_verse41"></span><strong><sup>41 </sup></strong>Bakurako rya buye rero. Buno Yezu araramurira amaso mw’ijuru, avuga ati: “Data, ndagukengurukiye ko unyumvise. <span id="chapter11_verse42"></span><strong><sup>42 </sup></strong>Nari nzi koko yuko wama unyumva; mugabo mvuze ku bw’isinzi rihagaze hano, kugira ngo bemere yuko wantumye.” <span id="chapter11_verse43"></span><strong><sup>43 </sup></strong>Aho avugiye ivyo bintu, arasemerera n’ijwi rirenga ati: “Lazaro, sohoka!” <span id="chapter11_verse44"></span><strong><sup>44 </sup></strong>Nya muntu yari yapfuye arasohoka, amaguru n’amaboko bizingiriyeko ibitambara, mu maso hiwe na ho hazingiriye impuzu. Yezu ababwira ati: “Mutekurure mumureke agende.”</p>
<p id="p85" data-pid="85" class="p85 sb"><span id="chapter11_verse45"></span><strong><sup>45 </sup></strong>Nuko rero, benshi mu Bayuda bari baje kwa Mariya kandi bakabona ivyo Yezu akoze, baramwizera; <span id="chapter11_verse46"></span><strong><sup>46 </sup></strong>mugabo bamwe muri bo baja ku Bafarizayo, bababwira ivyo Yezu yakoze. <span id="chapter11_verse47"></span><strong><sup>47 </sup></strong>Ku bw’ivyo rero abakuru b’abaherezi n’Abafarizayo bakoraniriza hamwe Inama Nkuru<span id="footnotesource13"></span><a epub:type="noteref" href="#footnote13">*</a> hanyuma batangura kuvuga bati: “Mbega dukore iki, ko uyu muntu akora ibimenyetso vyinshi? <span id="chapter11_verse48"></span><strong><sup>48 </sup></strong>Nitwamureka gutyo, bazomwizera bose, kandi Abaroma bazoza bakureho ahantu hacu n’ihanga ryacu.” <span id="page1572" class="pageNum" data-no="1572" data-before-text="1572"></span><span id="chapter11_verse49"></span><strong><sup>49 </sup></strong>Mugabo umuntu umwe wo muri bo, ari we Kayifa, akaba yari umuherezi mukuru muri uyo mwaka, ababwira ati: “Mwebwe nta co muzi, <span id="chapter11_verse50"></span><strong><sup>50 </sup></strong>kandi ntimwiyumvira yuko ari ku neza yanyu ko umuntu umwe apfira abantu hako ihanga ryose rirandurwa.” <span id="chapter11_verse51"></span><strong><sup>51 </sup></strong>Mugabo ivyo ntiyabivuze avyibwiye; ahubwo kubera ko yari umuherezi mukuru muri uyo mwaka, yari avuze ubuhanuzi bw’uko Yezu yabwirizwa gupfira iryo hanga, <span id="chapter11_verse52"></span><strong><sup>52 </sup></strong>kandi atari iryo hanga gusa, ahubwo kugira ngo abana b’Imana basabagiye na bo nyene abakoranirize hamwe babe umwe. <span id="chapter11_verse53"></span><strong><sup>53 </sup></strong>Kuva uwo musi rero baja inama yo kumwica.</p>
<p id="p86" data-pid="86" class="p86 sb"><span id="chapter11_verse54"></span><strong><sup>54 </sup></strong>Ku bw’ivyo rero, Yezu ntiyasubira kugendagenda ku mugaragaro mu Bayuda, mugabo ava ng’aho aja mu gihugu co hafi y’agahinga, mu gisagara citwa Efurayimu, agumana ng’aho n’abigishwa biwe. <span id="chapter11_verse55"></span><strong><sup>55 </sup></strong>Ico gihe pasika y’Abayuda yari hafi, hanyuma abantu benshi bava mu gihugu baduga i Yeruzalemu imbere ya pasika, kugira ngo bihumanure nk’uko vyasabwa. <span id="chapter11_verse56"></span><strong><sup>56 </sup></strong>Batangura rero kurondera Yezu, bavugana bahagaze ng’aho mu rusengero, bati: “Muvyiyumvirako iki? Yuko atazogenda aje ku musi mukuru?” <span id="chapter11_verse57"></span><strong><sup>57 </sup></strong>Ico gihe abakuru b’abaherezi n’Abafarizayo bari batanze itegeko ry’uko hagize uwumenya aho ari, ategerezwa kubimenyesha, kugira ngo bamufate.</p>
<div class="groupFootnote"><aside epub:type="footnote"><div epub:type="footnote" id="footnote13"><p id="p170" data-pid="170"><a href="1001060444-split11.xhtml#footnotesource13">^ <span class="footnoteref">Yoh. 11:47</span></a> Raba <a href="1001060600.xhtml#pos6223">Inyongera ya 21</a>.</p></div></aside>
</div>
</body>
</html>
