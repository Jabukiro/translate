<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">19</a> : <a href="bibleversenav43_19.xhtml">1 - 42</a></p>
<p id="p134" data-pid="134" class="p134 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Ico gihe rero Pilato afata Yezu, aramushishagura. <span id="chapter19_verse2"></span><strong><sup>2 </sup></strong>Maze abasoda bajisha urugori rw’amahwa, barumushira ku mutwe, bongera bamwambika impuzu yo hejuru y’umuyugubwe; <span id="chapter19_verse3"></span><strong><sup>3 </sup></strong>batangura kuza kuri we bavuga bati: “Ndabugize, Mwami w’Abayuda!” Bongera bamukubita amakofe mu maso. <span id="chapter19_verse4"></span><strong><sup>4 </sup></strong>Pilato yongera gusohoka, ababwira ati: “Raba ndamubazaniye hanze kugira mumenye ko ata kosa mbona muri we.” <span id="chapter19_verse5"></span><strong><sup>5 </sup></strong>Nuko Yezu aza hanze, yambaye rwa rugori rw’amahwa na ya mpuzu yo hejuru y’umuyugubwe. Hanyuma ababwira ati: “Ng’uyu wa mugabo!” <span id="chapter19_verse6"></span><strong><sup>6 </sup></strong>Ariko aho abakuru b’abaherezi n’abapolisi bamuboneye, barasemerera, bati: “Mumanike! Mumanike!” Pilato ababwira ati: “Mutware ubwanyu mumumanike, kuko jewe ata kosa mbona muri we.” <span id="chapter19_verse7"></span><strong><sup>7 </sup></strong>Abayuda bamwishura bati: “Dufise itegeko, kandi twisunze iryo tegeko, abwirizwa gupfa, kubera ko yigize umwana w’Imana.”</p>
<p id="p135" data-pid="135" class="p135 sb"><span id="chapter19_verse8"></span><strong><sup>8 </sup></strong>Pilato rero ngo yumve iryo jambo, arushiriza kugira ubwoba; <span id="chapter19_verse9"></span><strong><sup>9 </sup></strong>yongera kwinjira mu kirimba ca buramatari abwira Yezu ati: “Uva hehe?” Mugabo Yezu ntiyamwishura. <span id="chapter19_verse10"></span><strong><sup>10 </sup></strong>Pilato amubwira rero ati: “Nta co umbwira? Ntuzi yuko mfise ububasha bwo kukurekura nkagira n’ubwo kukumanika?” <span id="chapter19_verse11"></span><strong><sup>11 </sup></strong>Yezu aramwishura ati: “Nta bubasha na bukeyi wari kungirako, iyo utaba wabuhawe buvuye hejuru. Ni co gituma uwantanze kuri wewe afise igicumuro kinini kuruta.”</p>
<p id="p136" data-pid="136" class="p136 sb"><span id="chapter19_verse12"></span><strong><sup>12 </sup></strong>Ku bw’ico Pilato aguma arondera ingene yomurekura. Mugabo Abayuda barasemerera, bati: “Niwarekura uwo muntu, ntuzoba uri umugenzi wa <span id="page1584" class="pageNum" data-no="1584" data-before-text="1584"></span>Sezari. Umuntu wese yigira umwami, avuga nabi Sezari.” <span id="chapter19_verse13"></span><strong><sup>13 </sup></strong>Pilato rero, amaze kwumva ayo majambo, asohokana Yezu hanze, yicara ku ntebe y’imanza ahantu hitwa Saso ry’Amabuye, mugabo mu giheburayo hakitwa <em>Gabata. </em><span id="chapter19_verse14"></span><strong><sup>14 </sup></strong>Ico gihe hari ku mwiteguro wa pasika; hari nko kw’isaha ya gatandatu. Hanyuma abwira Abayuda ati: “Ng’uyo umwami wanyu!” <span id="chapter19_verse15"></span><strong><sup>15 </sup></strong>Ariko barasemerera bati: “Mukureho! Mukureho! Mumanike!” Pilato ababwira ati: “Manike umwami wanyu?” Abakuru b’abaherezi bishura bati: “Nta mwami dufise atari Sezari.” <span id="chapter19_verse16"></span><strong><sup>16 </sup></strong>Ico gihe rero, aramubaha ngo amanikwe.</p>
<p id="p137" data-pid="137" class="p137 sb">Maze Yezu baramujana. <span id="chapter19_verse17"></span><strong><sup>17 </sup></strong>Ubwiwe yikorera igiti co kubabarizwako, agenda ahantu hitwa Ahantu h’Agahanga, ari ho bita <em>Gologota </em>mu giheburayo; <span id="chapter19_verse18"></span><strong><sup>18 </sup></strong>baraheza bamumanika ng’aho, be n’abandi babiri, umwe hino uwundi hirya, Yezu na we hagati. <span id="chapter19_verse19"></span><strong><sup>19 </sup></strong>Pilato yandika kandi icandiko, agishira kuri ca giti co kubabarizwako. Cari canditswe ngo: “Yezu Umunyanazareti Umwami w’Abayuda.” <span id="chapter19_verse20"></span><strong><sup>20 </sup></strong>Abayuda benshi rero basoma ico candiko, kuko ahantu Yezu yari amanitswe hari hafi y’igisagara; kandi cari canditswe mu giheburayo, mu kilatini, mu kigiriki. <span id="chapter19_verse21"></span><strong><sup>21 </sup></strong>Ariko abakuru b’abaherezi b’Abayuda batangura kubwira Pilato bati: “Ntiwandike ngo: ‘Umwami w’Abayuda,’ ahubwo andika ko yavuze ngo: ‘Ni jewe Mwami w’Abayuda.’” <span id="chapter19_verse22"></span><strong><sup>22 </sup></strong>Pilato yishura ati: “Ico nanditse nanditse.”</p>
<p id="p138" data-pid="138" class="p138 sb"><span id="chapter19_verse23"></span><strong><sup>23 </sup></strong>Aho abasoda bamariye kumanika Yezu, batora impuzu ziwe zo hejuru bazigaburamwo imigabane ine, umugabane ku musoda wese, n’impuzu y’imbere. Mugabo nya mpuzu y’imbere nta mubariro yagira, ikaba yari ijishwe kuva hejuru gushika hasi. <span id="chapter19_verse24"></span><strong><sup>24 </sup></strong>Babwirana rero bati: “Ntituyitabure, ahubwo tumenye biciye ku bupfindo uwo ija kwegukira.” Ivyo kwari ukugira icanditswe kiranguke, ngo: “Bagabanganye impuzu zanje zo hejuru, bapfindira ivyambarwa vyanje.” Kandi ukwo ni ko abasoda bakoze ivyo bintu koko.</p>
<p id="p139" data-pid="139" class="p139 sb"><span id="chapter19_verse25"></span><strong><sup>25 </sup></strong>Ariko hafi y’igiti co kubabarizwako ca Yezu, hari hahagaze nyina wiwe be na mwene wabo na nyina; Mariya muka Kilopa, na Mariya Magadalena. <span id="chapter19_verse26"></span><strong><sup>26 </sup></strong>Yezu rero, abonye nyina wiwe na wa mwigishwa yakunda bahagaze ng’aho, abwira nyina wiwe ati: “Mugore, ng’uyo umwana wawe!” <span id="chapter19_verse27"></span><strong><sup>27 </sup></strong>Hanyuma abwira nya mwigishwa ati: “Ng’uyo nyoko wawe!” Kuva kuri iyo saha nya mwigishwa amutwara i muhira iwe.</p>
<p id="p140" data-pid="140" class="p140 sb"><span id="chapter19_verse28"></span><strong><sup>28 </sup></strong>Inyuma y’ivyo, Yezu amenye ko ibintu vyose vyari birangutse, kugira icanditswe kiranguke, avuga ati: “Ndanyotewe.” <span id="chapter19_verse29"></span><strong><sup>29 </sup></strong>Ng’aho hari icombo cuzuye umuvinyu ukarishe. Bashira rero ikinyuko cuzuye nya muvinyu ukarishe ku gati ka ezobu, bakizana ku munwa wiwe. <span id="chapter19_verse30"></span><strong><sup>30 </sup></strong>Yezu rero amaze guhabwa nya muvinyu ukarishe, avuga ati: “Birarangutse!”, hanyuma ajondamika umutwe, aracikana<span id="footnotesource18"></span><a epub:type="noteref" href="#footnote18">*</a>.</p>
<p id="p141" data-pid="141" class="p141 sb"><span id="page1585" class="pageNum" data-no="1585" data-before-text="1585"></span><span id="chapter19_verse31"></span><strong><sup>31 </sup></strong>Maze Abayuda, kubera ko hari ku Mwiteguro, kugira ngo ibiziga ntibigume ku biti vyo kubabarizwako kw’Isabato (kuko umusi w’iyo Sabato wari uwukomeye), basaba Pilato gutegeka ko amaguru yabo avunagurwa, na nya biziga bigakurwaho. <span id="chapter19_verse32"></span><strong><sup>32 </sup></strong>Nya basoda baraza rero, bavuna amaguru y’uwa mbere n’ay’umwe wundi yari yamanikanywe na we. <span id="chapter19_verse33"></span><strong><sup>33 </sup></strong>Mugabo bashitse kuri Yezu, kubera babonye ko yamaze gupfa, ntibamuvuna amaguru. <span id="chapter19_verse34"></span><strong><sup>34 </sup></strong>Yamara umwe muri nya basoda amusogota icumu mu rubavu, buno nyene havayo amaraso n’amazi. <span id="chapter19_verse35"></span><strong><sup>35 </sup></strong>Kandi uwabibonye yarashinze intahe, kandi intahe yiwe ni iy’ukuri, kandi uwo muntu arazi ko avuga ibintu vy’ukuri, kugira ngo namwe mwemere. <span id="chapter19_verse36"></span><strong><sup>36 </sup></strong>Nkako, ivyo bintu vyabaye kugira icanditswe kiranguke, ngo: “Nta na rimwe mu magufa yiwe rizojanjagurwa.” <span id="chapter19_verse37"></span><strong><sup>37 </sup></strong>Kandi vyongeye, ikindi canditswe kivuga ngo: “Bazoraba Uwo basogōse.”</p>
<p id="p142" data-pid="142" class="p142 sb"><span id="chapter19_verse38"></span><strong><sup>38 </sup></strong>Nuko inyuma y’ivyo, Yozefu w’i Arimateya, uwari umwigishwa wa Yezu mugabo wo mu mpisho kubera yatinya Abayuda, asaba Pilato uruhusha rwo gukuraho ikiziga ca Yezu; Pilato na we ararumuha. Nuko rero araza, akuraho ikiziga ciwe. <span id="chapter19_verse39"></span><strong><sup>39 </sup></strong>Na Nikodemu, umwe yaza ubwa mbere kuri we mw’ijoro, aza azanye ikizingo c’imira<span id="footnotesource19"></span><a epub:type="noteref" href="#footnote19">*</a> n’imibazibazi, nk’ingero<span id="footnotesource20"></span><a epub:type="noteref" href="#footnote20">*</a> ijana. <span id="chapter19_verse40"></span><strong><sup>40 </sup></strong>Nuko bafata ikiziga ca Yezu bakizingira mu bitambara hamwe na nya bimota, nk’uko Abayuda basanganywe umugenzo wo gutegura amaziko. <span id="chapter19_verse41"></span><strong><sup>41 </sup></strong>Ahantu yari yamanitswe hari umurima, kandi muri nya murima hari imva nshasha ata wari bwayiryamikwemwo. <span id="chapter19_verse42"></span><strong><sup>42 </sup></strong>Ng’aho rero, kubera umwiteguro w’Abayuda, haba ari ho bashira Yezu, kuko nya mva yari hafi.</p>
<div class="groupFootnote"><aside epub:type="footnote"><div epub:type="footnote" id="footnote18"><p id="p175" data-pid="175"><a href="1001060444-split19.xhtml#footnotesource18">^ <span class="footnoteref">Yoh. 19:30</span></a> Canke, “areka guhema.” Ijambo ku rindi ni “atanga impwemu.”</p></div></aside>
<aside epub:type="footnote"><div epub:type="footnote" id="footnote19"><p id="p176" data-pid="176"><a href="1001060444-split19.xhtml#footnotesource19">^ <span class="footnoteref">Yoh. 19:39</span></a> Raba <a href="1001060600.xhtml#pos5283">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote20"><p id="p177" data-pid="177"><a href="1001060444-split19.xhtml#footnotesource20">^ <span class="footnoteref">Yoh. 19:39</span></a> Ingero imwe yangana n’amagarama nka 327.</p></div></aside>
</div>
</body>
</html>
