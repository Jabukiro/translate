<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 20</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">20</a> : <a href="bibleversenav43_20.xhtml">1 - 31</a></p>
<p id="p143" data-pid="143" class="p143 sb"><span id="chapter20"></span><span id="chapter20_verse1"></span><span class="w_ch"><strong>20 </strong></span>Ku musi wa mbere w’iyinga, Mariya Magadalena aza ku mva kare hakiri mu kajoro, abona rya buye ryamaze gukurwa ku mva. <span id="chapter20_verse2"></span><strong><sup>2 </sup></strong>Nuko arirukanga, aza kuri Simoni Petero no kuri wa mwigishwa wundi Yezu yiyumvamwo, ababwira ati: “Bakuye Umukama mu mva, kandi ntituzi aho bamushize.”</p>
<p id="p144" data-pid="144" class="p144 sb"><span id="chapter20_verse3"></span><strong><sup>3 </sup></strong>Maze Petero na wa mwigishwa wundi barasohoka, bafata inzira baja ku mva. <span id="chapter20_verse4"></span><strong><sup>4 </sup></strong>Emwe, abo babiri batangura kwiruka bari kumwe; mugabo wa mwigishwa wundi ariruka anyaruka cane kuruta, asiga Petero, aba uwa mbere mu gushika ku mva. <span id="chapter20_verse5"></span><strong><sup>5 </sup></strong>Hanyuma yunamye, abona ibitambara biri hasi, yamara ntiyinjira. <span id="chapter20_verse6"></span><strong><sup>6 </sup></strong>Maze na Simoni Petero araza amukurikiye, yinjira muri ya mva. Abona nya bitambara biri hasi, <span id="chapter20_verse7"></span><strong><sup>7 </sup></strong>na ya mpuzu yari ku mutwe wiwe itari kumwe na vya bitambara mugabo izingiye ukwayo ahantu hamwe. <span id="chapter20_verse8"></span><strong><sup>8 </sup></strong>Ico gihe rero, wa mwigishwa wundi yari yabaye uwa mbere mu gushika ku mva na we arinjira, arabona maze aremera. <span id="chapter20_verse9"></span><strong><sup>9 </sup></strong>Kuko batari bwatahure icanditswe kivuga yuko ategerezwa kuzuka mu bapfuye. <span id="chapter20_verse10"></span><strong><sup>10 </sup></strong>Nya <span id="page1586" class="pageNum" data-no="1586" data-before-text="1586"></span>bigishwa basubira i muhira iwabo.</p>
<p id="p145" data-pid="145" class="p145 sb"><span id="chapter20_verse11"></span><strong><sup>11 </sup></strong>Ariko Mariya aguma ahagaze hanze iruhande ya nya mva, arira. Maze akiriko ararira, arunama kuraba muri ya mva, <span id="chapter20_verse12"></span><strong><sup>12 </sup></strong>abona abamarayika babiri bambaye ivyera, bicaye umwe ku mutwe uwundi ku maguru aho ikiziga ca Yezu cari cashizwe. <span id="chapter20_verse13"></span><strong><sup>13 </sup></strong>Bamubwira bati: “Mugore, urizwa n’iki?” Arababwira ati: “Batwaye Umukama wanje, kandi sinzi aho bamushize.” <span id="chapter20_verse14"></span><strong><sup>14 </sup></strong>Amaze kuvuga ivyo arahindukira, abona Yezu ahagaze, mugabo ntiyamenya ko ari Yezu. <span id="chapter20_verse15"></span><strong><sup>15 </sup></strong>Yezu amubwira ati: “Mugore, urizwa n’iki? Urondera nde?” Kubera yibaza ko yari umurimyi, amubwira ati: “Mutungwa, nimba wamutwaye, mbwira aho wamushize, ndamukureyo.” <span id="chapter20_verse16"></span><strong><sup>16 </sup></strong>Yezu amubwira ati: “Mariya!” Ahindukiye, amubwira mu giheburayo ati: <em>“Rabuni!” </em>(bisobanura ngo: “Mwigisha!”) <span id="chapter20_verse17"></span><strong><sup>17 </sup></strong>Yezu amubwira ati: “Reka kunyumirako. Kuko ntaraduga kwa Data. Ahubwo genda kuri bene wacu ubabwire uti: ‘Ngira nduge kwa Dawe ari we So, ku Mana yanje ari yo Mana yanyu.’” <span id="chapter20_verse18"></span><strong><sup>18 </sup></strong>Mariya Magadalena araza, azanira iyo nkuru abigishwa, ati: “Nabonye Umukama!”, ababwira kandi ko ari we yamubwiye ivyo bintu.</p>
<p id="p146" data-pid="146" class="p146 sb"><span id="chapter20_verse19"></span><strong><sup>19 </sup></strong>Nuko rero bugorovye kuri uwo musi, umusi wa mbere w’iyinga, kandi naho imiryango yari yugaye aho abigishwa bari kubera ugutinya Abayuda, Yezu araza ahagarara hagati yabo, ababwira ati: “Mugire amahoro.” <span id="chapter20_verse20"></span><strong><sup>20 </sup></strong>Amaze kuvuga ivyo, abereka ibiganza vyiwe n’urubavu rwiwe. Maze abigishwa baranezerwa babonye Umukama. <span id="chapter20_verse21"></span><strong><sup>21 </sup></strong>Yezu rero yongera kubabwira ati: “Mugire amahoro. Nk’uko Data yantumye, nanje ndabarungitse.” <span id="chapter20_verse22"></span><strong><sup>22 </sup></strong>Amaze kuvuga ivyo, abahumekerako, ababwira ati: “Nimuronke impwemu nyeranda. <span id="chapter20_verse23"></span><strong><sup>23 </sup></strong>Nimwababarira ibicumuro vy’abantu abo ari bo bose, bazoba babibabariwe; nimutababarira ibicumuro vy’abantu abo ari bo bose, bizoguma bitababariwe.”</p>
<p id="p147" data-pid="147" class="p147 sb"><span id="chapter20_verse24"></span><strong><sup>24 </sup></strong>Mugabo Toma, uwo muri bamwe cumi na babiri, uwitwa Hasa, ntiyari kumwe na bo igihe Yezu yaza. <span id="chapter20_verse25"></span><strong><sup>25 </sup></strong>Abandi bigishwa rero bamubwira bati: “Twabonye Umukama!” Mugabo ababwira ati: “Ntabonye mu biganza vyiwe aho imisumari yaciye, ngo ninjize urutoke aho imisumari yaciye, ngo nongere ninjize ukuboko mu rubavu rwiwe, sinzogenda nemeye.”</p>
<p id="p148" data-pid="148" class="p148 sb"><span id="chapter20_verse26"></span><strong><sup>26 </sup></strong>Nuko, haciye imisi umunani, abigishwa biwe bongera kuba bari mu nzu, na Toma ari kumwe na bo. Yezu araza naho imiryango yari yugaye, ahagarara hagati yabo, avuga ati: “Mugire amahoro.” <span id="chapter20_verse27"></span><strong><sup>27 </sup></strong>Ubukurikira abwira Toma ati: “Shira urutoke rwawe ng’aha, urabe n’ibiganza vyanje, wongere ufate ukuboko kwawe ukwinjize mu rubavu rwanje, uheze ureke gukekeranya, ahubwo wemere.” <span id="chapter20_verse28"></span><strong><sup>28 </sup></strong>Toma amwishura ati: “Mukama wanje kandi Mana yanje!” <span id="chapter20_verse29"></span><strong><sup>29 </sup></strong>Yezu amubwira ati: “Wemeye kubera umbonye? Hahirwa abemera batarinze kubona.”</p>
<p id="p149" data-pid="149" class="p149 sb"><span id="page1587" class="pageNum" data-no="1587" data-before-text="1587"></span><span id="chapter20_verse30"></span><strong><sup>30 </sup></strong>Nkako, Yezu yarakoreye n’ibindi bimenyetso vyinshi imbere y’abigishwa, bitanditswe muri uyu muzingo. <span id="chapter20_verse31"></span><strong><sup>31 </sup></strong>Mugabo ibi vyaranditswe kugira ngo mwemere yuko Yezu ari we Kristu Umwana w’Imana, no kugira ngo, kubera ukwizera, mugire ubuzima biciye kw’izina ryiwe.</p>
</body>
</html>
