<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">3</a> : <a href="bibleversenav43_3.xhtml">1 - 36</a></p>
<p id="p17" data-pid="17" class="p17 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Maze hari umuntu wo mu Bafarizayo yitwa Nikodemu, akaba yari umutware w’Abayuda. <span id="chapter3_verse2"></span><strong><sup>2 </sup></strong>Uwo yaje kuri we mw’ijoro, amubwira ati: “Rabi, turazi yuko uri umwigisha yavuye ku Mana; kuko ata muntu ashobora gukora ivyo bimenyetso ukora Imana itari kumwe na we.” <span id="chapter3_verse3"></span><strong><sup>3 </sup></strong>Yezu amwishura ati: “Ni ukuri kwose ndabikubwiye: Umuntu atongeye kuvuka, ntashobora kubona ubwami bw’Imana.” <span id="chapter3_verse4"></span><strong><sup>4 </sup></strong>Nikodemu amubwira ati: “Umuntu ashobora gute kuvuka kandi ashaje? None arashobora kwinjira mu nda ya nyina ubugira kabiri hanyuma akavuka?” <span id="chapter3_verse5"></span><strong><sup>5 </sup></strong>Yezu yishura ati: “Ni ukuri kwose ndabikubwiye: Umuntu atavyawe n’amazi be n’impwemu, ntashobora kwinjira mu bwami bw’Imana. <span id="chapter3_verse6"></span><strong><sup>6 </sup></strong>Ikivyawe n’umubiri ni umubiri, ikivyawe n’impwemu na co ni impwemu. <span id="chapter3_verse7"></span><strong><sup>7 </sup></strong>Ntutangazwe n’uko nkubwiye nti: Mutegerezwa kwongera kuvuka. <span id="chapter3_verse8"></span><strong><sup>8 </sup></strong>Umuyaga uhuhutira iyo ushaka, kandi wewe urumva umuhindo wawo mugabo ntumenya iyo uva n’iyo uriko uraja. Ukwo ni ko umuntu wese avyawe n’impwemu amera.”</p>
<p id="p18" data-pid="18" class="p18 sb"><span id="chapter3_verse9"></span><strong><sup>9 </sup></strong>Nikodemu amwishura ati: “Ivyo bintu bishoboka gute?” <span id="chapter3_verse10"></span><strong><sup>10 </sup></strong>Yezu na we amwishura ati: “Wewe uri umwigisha wa Isirayeli ukaba utazi ivyo bintu? <span id="chapter3_verse11"></span><strong><sup>11 </sup></strong>Ni ukuri kwose ndabikubwiye: Ico tuzi turakivuga kandi ico twabonye turagishingira intahe, mugabo mwebwe ntimwakira intahe dushinga. <span id="chapter3_verse12"></span><strong><sup>12 </sup></strong>Nimba ndababwiye ivyo kw’isi ntimwemere, muzokwemera gute ninababwira ivyo mw’ijuru? <span id="chapter3_verse13"></span><strong><sup>13 </sup></strong>Vyongeye, nta muntu yaduze mw’ijuru atari uwamanutse ava mw’ijuru, ari we Mwana w’umuntu. <span id="chapter3_verse14"></span><strong><sup>14 </sup></strong>Kandi nk’uko Musa yadugije inzoka mu gahinga, ni ko n’Umwana w’umuntu ategerezwa kuduzwa, <span id="chapter3_verse15"></span><strong><sup>15 </sup></strong>kugira ngo umuntu wese amwemera aronke ubuzima budahera.</p>
<p id="p19" data-pid="19" class="p19 sb"><span id="chapter3_verse16"></span><strong><sup>16 </sup></strong>“Kuko Imana yakunze isi cane ku buryo yatanze <span id="page1554" class="pageNum" data-no="1554" data-before-text="1554"></span>Umwana wayo w’ikinege, kugira ngo umuntu wese amwizera ntarandurwe ahubwo aronke ubuzima budahera. <span id="chapter3_verse17"></span><strong><sup>17 </sup></strong>Kuko Imana yatumye Umwana wayo mw’isi, atari kugira acire urubanza isi, ahubwo kugira isi ikizwe biciye kuri we. <span id="chapter3_verse18"></span><strong><sup>18 </sup></strong>Uwumwizera ntazocirwa urubanza. Uwutizera aramaze gucirwa urubanza, kubera ko atizeye izina ry’Umwana w’Imana w’ikinege. <span id="chapter3_verse19"></span><strong><sup>19 </sup></strong>Iri rero ni ryo shingiro ryo guca urubanza: ni uko umuco waje mw’isi mugabo abantu bagakunda umwiza aho gukunda umuco, kuko ibikorwa vyabo vyari bibi. <span id="chapter3_verse20"></span><strong><sup>20 </sup></strong>Kuko uwuza arakora ibintu vy’agahomerabunwa yanka umuco, kandi ntaza ku muco, kugira ngo ibikorwa vyiwe ntibikangirwe. <span id="chapter3_verse21"></span><strong><sup>21 </sup></strong>Mugabo uwukora ivy’ukuri aza ku muco, kugira ngo ibikorwa vyiwe bishirwe ahabona nk’ivyakorewe mu Mana.”</p>
<p id="p20" data-pid="20" class="p20 sb"><span id="chapter3_verse22"></span><strong><sup>22 </sup></strong>Inyuma y’ivyo, Yezu n’abigishwa biwe baja mu ntara ya Yudaya, ng’aho ahamara igihe kanaka ari kumwe na bo, kandi yarabatiza. <span id="chapter3_verse23"></span><strong><sup>23 </sup></strong>Mugabo na Yohani yariko arabatiza ahitwa Ayinoni hafi y’i Salimu, kubera ko aho hari amazi menshi, abantu na bo bakaguma baza kandi bakabatizwa; <span id="chapter3_verse24"></span><strong><sup>24 </sup></strong>kuko Yohani atari bwatabwe mw’ibohero.</p>
<p id="p21" data-pid="21" class="p21 sb"><span id="chapter3_verse25"></span><strong><sup>25 </sup></strong>Havyuka rero ibihari hagati y’abigishwa ba Yohani n’Umuyuda umwe ku vyerekeye ukwityorora. <span id="chapter3_verse26"></span><strong><sup>26 </sup></strong>Nuko baza kuri Yohani, bamubwira bati: “Rabi, wa muntu yari kumwe nawe hakurya ya Yorodani, umwe washingira intahe, raba ariko arabatiza, kandi bose bariko baja kuri we.” <span id="chapter3_verse27"></span><strong><sup>27 </sup></strong>Yohani yishura ati: “Umuntu ntashobora kuronka ikintu na kimwe atagihawe kivuye mw’ijuru. <span id="chapter3_verse28"></span><strong><sup>28 </sup></strong>Mwebwe ubwanyu muranshingira intahe yuko navuze nti: Sindi Kristu, ahubwo natumwe kwitangira imbere uwo. <span id="chapter3_verse29"></span><strong><sup>29 </sup></strong>Uwufise umugeni ni we mukwe. Ariko umugenzi w’umukwe, iyo ahagaze amwumva, aragira akanyamuneza kenshi kubera ijwi rya nya mukwe. Ako kanyamuneza kanje rero karujujwe. <span id="chapter3_verse30"></span><strong><sup>30 </sup></strong>Uwo ategerezwa kubandanya agwira, mugabo jewe nkabandanya ngabanuka.”</p>
<p id="p22" data-pid="22" class="p22 sb"><span id="chapter3_verse31"></span><strong><sup>31 </sup></strong>Uwuva hejuru ari hejuru y’abandi bose. Uwo kw’isi ni uwo kw’isi kandi avuga ibintu vyo kw’isi. Uwuva mw’ijuru ari hejuru y’abandi bose. <span id="chapter3_verse32"></span><strong><sup>32 </sup></strong>Ico yabonye kandi yumvise, ico ni co ashingira intahe, mugabo nta muntu yemera intahe yiwe. <span id="chapter3_verse33"></span><strong><sup>33 </sup></strong>Uwemeye intahe yiwe aba ashize ikidodo ciwe kuri vyo, yuko Imana ari inyakuri. <span id="chapter3_verse34"></span><strong><sup>34 </sup></strong>Kuko uwatumwe n’Imana avuga amajambo y’Imana, kuko idatanga impwemu isorosoro. <span id="chapter3_verse35"></span><strong><sup>35 </sup></strong>Se arakunda Umwana kandi yashize ibintu vyose mu kuboko kwiwe. <span id="chapter3_verse36"></span><strong><sup>36 </sup></strong>Uwizera Umwana arafise ubuzima budahera; uwugambararira Umwana ntazobona ubuzima, ahubwo uburake bw’Imana buguma kuri we.</p>
</body>
</html>
