<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yohani 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yohani</a>  <a href="biblechapternav43.xhtml">9</a> : <a href="bibleversenav43_9.xhtml">1 - 41</a></p>
<p id="p66" data-pid="66" class="p66 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Ariko ararengana, abona umugabo yavutse ari impumyi. <span id="chapter9_verse2"></span><strong><sup>2 </sup></strong>Nuko abigishwa biwe bamubaza bati: “Rabi, ni nde yacumuye, ni uyu muntu canke ni abavyeyi biwe, ku buryo yavutse ari impumyi?” <span id="chapter9_verse3"></span><strong><sup>3 </sup></strong>Yezu yishura ati: “Yaba uyu muntu canke abavyeyi biwe, nta n’umwe yacumuye, mugabo vyabaye kugira ngo ibikorwa vy’Imana bibonekere kuri we. <span id="chapter9_verse4"></span><strong><sup>4 </sup></strong>Dutegerezwa gukora ibikorwa vy’uwandungitse hakiri ku murango; ijoro ririko riraza aho ata muntu n’umwe ashobora gukora. <span id="chapter9_verse5"></span><strong><sup>5 </sup></strong>Umwanya nkiri mw’isi, ndi umuco w’isi.” <span id="chapter9_verse6"></span><strong><sup>6 </sup></strong>Ahejeje kuvuga ivyo, acira hasi, akora utubumba n’amate, maze utwo tubumba twiwe adushira ku maso ya nya muntu, <span id="chapter9_verse7"></span><strong><sup>7 </sup></strong>amubwira ati: “Genda wiyoge mu kidengeri ca Silowamu” (bikaba bisobanura ngo: ‘Yatumwe’). Aragenda <span id="page1567" class="pageNum" data-no="1567" data-before-text="1567"></span>rero ariyoga, hanyuma agaruka abona.</p>
<p id="p67" data-pid="67" class="p67 sb"><span id="chapter9_verse8"></span><strong><sup>8 </sup></strong>Ababanyi be n’abahora bamubona ari umusezi batangura rero kuvuga bati: “Uyu si wa muntu yahora yicara asega?” <span id="chapter9_verse9"></span><strong><sup>9 </sup></strong>Bamwe bavuga bati: “Ni we.” Abandi bakavuga bati: “Eka da! ahubwo asa na we.” Nya muntu akavuga ati: “Ndi we.” <span id="chapter9_verse10"></span><strong><sup>10 </sup></strong>Ku bw’ivyo rero batangura kumubwira bati: “None amaso yawe yahumutse gute?” <span id="chapter9_verse11"></span><strong><sup>11 </sup></strong>Yishura ati: “Wa muntu yitwa Yezu yakoze utubumba atunsiga ku maso hanyuma ambwira ati: ‘Genda kuri Silowamu wiyoge.’ Nanje rero ndagenda, ndiyoga hanyuma ndahumuka.” <span id="chapter9_verse12"></span><strong><sup>12 </sup></strong>Baca bamubwira bati: “Uyo muntu ari hehe?” Na we ati: “Sinzi.”</p>
<p id="p68" data-pid="68" class="p68 sb"><span id="chapter9_verse13"></span><strong><sup>13 </sup></strong>Bajana wa muntu yahora ari impumyi ku Bafarizayo. <span id="chapter9_verse14"></span><strong><sup>14 </sup></strong>Ku musi Yezu yakora nya tubumba agahumura amaso yiwe, hari kw’Isabato. <span id="chapter9_verse15"></span><strong><sup>15 </sup></strong>Ico gihe rero Abafarizayo na bo nyene batangura kumubaza ingene yahumutse. Ababwira ati: “Yashize utubumba ku maso yanje, hanyuma ndiyoga, none ndabona.” <span id="chapter9_verse16"></span><strong><sup>16 </sup></strong>Bamwe mu Bafarizayo batangura rero kuvuga bati: “Uyu si umuntu ava ku Mana, kuko atubahiriza Isabato.” Abandi batangura kuvuga bati: “Umuntu w’umucumuzi ashobora gute gukora ibimenyetso mwene ivyo?” Nuko haba ukwicamwo ibice hagati yabo. <span id="chapter9_verse17"></span><strong><sup>17 </sup></strong>Ku bw’ivyo bongera kubwira nya muntu w’impumyi bati: “Wewe umuvugako iki, ko yahumuye amaso yawe?” Nya muntu ati: “Ni umuhanuzi.”</p>
<p id="p69" data-pid="69" class="p69 sb"><span id="chapter9_verse18"></span><strong><sup>18 </sup></strong>Ariko Abayuda ntibemera yuko yahora ari impumyi akaba yari yahumutse, gushika bahamagaye abavyeyi ba nya muntu yari yahumutse. <span id="chapter9_verse19"></span><strong><sup>19 </sup></strong>Hanyuma bababaza bati: “Uyu ni we mwana wanyu muvuga ko yavutse ari impumyi? None vyagenze gute ngo ubu abe abona?” <span id="chapter9_verse20"></span><strong><sup>20 </sup></strong>Maze abavyeyi biwe bishura bati: “Turazi yuko uyu ari umwana wacu be n’uko yavutse ari impumyi. <span id="chapter9_verse21"></span><strong><sup>21 </sup></strong>Mugabo ivy’ingene ubu abona, canke uwamuhumuye amaso, nta vyo tuzi. Mwibarize. Arakuze. Ategerezwa kwivugira.” <span id="chapter9_verse22"></span><strong><sup>22 </sup></strong>Abavyeyi biwe bavuze ivyo bintu kubera yuko batinya Abayuda, kuko Abayuda bari bamaze kwumvikana yuko hagize uwumwemera icese ko ari Kristu, acibwa mw’isinagogi. <span id="chapter9_verse23"></span><strong><sup>23 </sup></strong>Ni co catumye abavyeyi biwe bavuga ngo: “Arakuze. Mwibarize.”</p>
<p id="p70" data-pid="70" class="p70 sb"><span id="chapter9_verse24"></span><strong><sup>24 </sup></strong>Bahamagara rero ubugira kabiri nya mugabo yari yahoze ari impumyi, bamubwira bati: “Ha Imana ubuninahazwa; twebwe turazi ko uyo muntu ari umucumuzi.” <span id="chapter9_verse25"></span><strong><sup>25 </sup></strong>Na we arishura ati: “Namba ari umucumuzi sindabizi. Ico nzi co ni kimwe: ni uko naho nahora ndi impumyi, ubu mbona.” <span id="chapter9_verse26"></span><strong><sup>26 </sup></strong>Bamubwira rero bati: “Yakugiriye iki? Yahumuye amaso yawe gute?” <span id="chapter9_verse27"></span><strong><sup>27 </sup></strong>Abishura ati: “Namaze kubibabwira, yamara ntimwumvirije. Mushakira iki kwongera kuvyumva? Namwe mushaka gucika abigishwa biwe?” <span id="chapter9_verse28"></span><strong><sup>28 </sup></strong>Kuri ivyo baramutuka bavuga bati: “Ni wewe uri umwigishwa w’uyo muntu, mugabo twebwe turi abigishwa ba Musa. <span id="chapter9_verse29"></span><strong><sup>29 </sup></strong>Twebwe tuzi ko Imana yavuganye na Musa; mugabo uwo muntu, ntituzi iyo ava.” <span id="chapter9_verse30"></span><strong><sup>30 </sup></strong>Nya mugabo <span id="page1568" class="pageNum" data-no="1568" data-before-text="1568"></span>abishura ati: “Ni ukuri ivyo bidatangaje, kubona mutazi iyo ava, kandi yampumuye amaso. <span id="chapter9_verse31"></span><strong><sup>31 </sup></strong>Turazi ko Imana itumviriza abacumuzi, mugabo igihe umuntu atinya Imana agakora ukugomba kwayo, iramwumviriza. <span id="chapter9_verse32"></span><strong><sup>32 </sup></strong>Kuva kera hose, ntihigeze humvikana ko hari uwahumuye amaso y’uwavutse ari impumyi. <span id="chapter9_verse33"></span><strong><sup>33 </sup></strong>Iyo uwo muntu ataba ava ku Mana, nta kintu na kimwe yari gushobora gukora.” <span id="chapter9_verse34"></span><strong><sup>34 </sup></strong>Bamwishura bati: “Wewe uko wakabaye wavukiye mu bicumuro, none uriko wigisha twebwe?” Baca bamuta hanze!</p>
<p id="p71" data-pid="71" class="p71 sb"><span id="chapter9_verse35"></span><strong><sup>35 </sup></strong>Yezu yumva yuko bamutaye hanze, hanyuma amubonye, avuga ati: “Urizera Umwana w’umuntu?” <span id="chapter9_verse36"></span><strong><sup>36 </sup></strong>Nya muntu yishura ati: “Ni nde ga mutungwa, ngo ndamwizere?” <span id="chapter9_verse37"></span><strong><sup>37 </sup></strong>Yezu amubwira ati: “Wamubonye, kandi bitayeko, uwuriko aravugana nawe ni we w’uyo.” <span id="chapter9_verse38"></span><strong><sup>38 </sup></strong>Aca avuga ati: “Ndamwizeye, Mukama.” Hanyuma yikubita imbere yiwe. <span id="chapter9_verse39"></span><strong><sup>39 </sup></strong>Yezu na we avuga ati: “Uru rubanza ni rwo rwanzanye muri iyi si: ni ukugira ngo abatabona babone, ababona na bo bacike impumyi.” <span id="chapter9_verse40"></span><strong><sup>40 </sup></strong>Abo mu Bafarizayo bari kumwe na we barumva ivyo bintu, baca bamubwira bati: “None natwe turi impumyi?” <span id="chapter9_verse41"></span><strong><sup>41 </sup></strong>Yezu ababwira ati: “Iyo muba muri impumyi nta gicumuro mwari kuba mufise. Mugabo ubu muvuga muti: ‘Turabona.’ Igicumuro canyu kigumyeho.”</p>
</body>
</html>
