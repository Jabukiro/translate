<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">13</a> : <a href="bibleversenav44_13.xhtml">1 - 52</a></p>
<p id="p87" data-pid="87" class="p87 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>Ico gihe i Antiyokiya hari abahanuzi n’abigisha mw’ishengero ryaho: Barunaba hamwe na Simeyoni uwitwa Nigeri, na Lusiyo w’i Sireni, na Manayeni uwari yigishirijwe hamwe na Herodi umutware w’intara, na Sauli. <span id="chapter13_verse2"></span><strong><sup>2 </sup></strong>Igihe bariko barakorera Yehova ku mugaragaro bongera bisonzesha, impwemu nyeranda ivuga iti: “Mu bantu bose nimunshirire ku ruhande Barunaba na Sauli ku bw’igikorwa nabahamagariye.” <span id="chapter13_verse3"></span><strong><sup>3 </sup></strong>Maze barisonzesha, barasenga, babarambikako ibiganza, baraheza barabareka baragenda.</p>
<p id="p88" data-pid="88" class="p88 sb"><span id="chapter13_verse4"></span><strong><sup>4 </sup></strong>Nuko abo bantu bamanuka i Selesiya barungitswe n’impwemu nyeranda, hanyuma bafata ubwato bavayo, baja i Shipure. <span id="chapter13_verse5"></span><strong><sup>5 </sup></strong>Bageze i Salami batangura kwamamaza ijambo ry’Imana mu masinagogi y’Abayuda. Bari bafise na Yohani yababera umusuku.</p>
<p id="p89" data-pid="89" class="p89 sb"><span id="chapter13_verse6"></span><strong><sup>6 </sup></strong>Bamaze guca mw’izinga ryose gushika i Pafo, bahura n’umugabo umwe w’umupfumu, umuhanuzi w’ikinyoma, akaba yari Umuyuda yitwa Bari-Yezu, <span id="chapter13_verse7"></span><strong><sup>7 </sup></strong>kandi yari kumwe na buramatari Serejiyo Paulosi, umugabo aciye ubwenge. Uwo mugabo ahamagara <span id="page1611" class="pageNum" data-no="1611" data-before-text="1611"></span>Barunaba na Sauli, aronderana igishika kwumva ijambo ry’Imana. <span id="chapter13_verse8"></span><strong><sup>8 </sup></strong>Mugabo Elima umupfumu (nkako, ukwo ni ko izina ryiwe risobanurwa) atangura kubarwanya arondera gukura uwo buramatari ku kwizera. <span id="chapter13_verse9"></span><strong><sup>9 </sup></strong>Sauli, ari na we Paulo, yuzuye impwemu nyeranda, amushinga ijisho, <span id="chapter13_verse10"></span><strong><sup>10 </sup></strong>avuga ati: “Ewe wa muntu yuzuye ubwoko bwose bw’ububeshi n’ubwoko bwose bw’ikibi kibishe, wa mwana wa Shetani, wa mwansi w’ibigororotse vyose: mbega ntuzoreka kugoramika inzira zigororotse za Yehova? <span id="chapter13_verse11"></span><strong><sup>11 </sup></strong>None rero, ehe ukuboko kwa Yehova kuri kuri wewe, kandi urahuma, umare igihe utabona umuco w’izuba.” Ako kanya nyene igipfungu kizitanye be n’umwiza bimugwako, aca agendagenda irya n’ino arondera abo kumufata ukuboko. <span id="chapter13_verse12"></span><strong><sup>12 </sup></strong>Maze buramatari ngo abone ivyari bibaye, acika uwemera, kuko yari ajorejwe n’inyigisho ya Yehova.</p>
<p id="p90" data-pid="90" class="p90 sb"><span id="chapter13_verse13"></span><strong><sup>13 </sup></strong>Nya bantu, bafata ikiyaga bava i Pafo bashika i Peruga h’i Pamfiliya bari kumwe na Paulo. Mugabo Yohani abasigayo asubira i Yeruzalemu. <span id="chapter13_verse14"></span><strong><sup>14 </sup></strong>Ariko bo barabandanya, bava i Peruga baza i Antiyokiya h’i Pisidiya, hanyuma binjira mw’isinagogi ku musi w’isabato, baricara. <span id="chapter13_verse15"></span><strong><sup>15 </sup></strong>Itegeko n’Abahanuzi bimaze gusomerwa imbere y’abantu, abakuru bahagarikiye isinagogi babatumako bati: “Bagabo, bene wacu, nimba hari ijambo ry’indemesho mufise ryo kubwira abantu, rivuge.” <span id="chapter13_verse16"></span><strong><sup>16 </sup></strong>Nuko Paulo arahaguruka, agira ikimenyetso n’ukuboko abamāma, avuga ati:</p>
<p id="p91" data-pid="91" class="p91 sb">“Bagabo, yemwe Bisirayeli namwe bandi mutinya Imana, nimwumve. <span id="chapter13_verse17"></span><strong><sup>17 </sup></strong>Imana y’iki gisata Isirayeli yatoye ba sogokuruza bacu, kandi yashize hejuru nya gisata igihe bari babayeho ari ba kavamahanga mu gihugu ca Misiri hanyuma ibakuzayo ukuboko kubanguye. <span id="chapter13_verse18"></span><strong><sup>18 </sup></strong>Kandi mu kiringo c’imyaka nka mirongo ine yarihanganiye ingeso zabo mu gahinga. <span id="chapter13_verse19"></span><strong><sup>19 </sup></strong>Imaze guhonya amahanga indwi mu gihugu ca Kanani, igabura igihugu c’ayo mahanga ku bupfindo: <span id="chapter13_verse20"></span><strong><sup>20 </sup></strong>ivyo vyose biba mu myaka nk’amajana ane na mirongo itanu.</p>
<p id="p92" data-pid="92" class="p92 sb">“Hanyuma y’ivyo ibaha abacamanza gushika kuri Samweli umuhanuzi. <span id="chapter13_verse21"></span><strong><sup>21 </sup></strong>Mugabo kuva ico gihe basaba umwami, Imana iraheza ibaha Sauli mwene Kishi, umugabo wo mu muryango wa Benyamini, mu myaka mirongo ine. <span id="chapter13_verse22"></span><strong><sup>22 </sup></strong>Imaze kumukura, ibahagurukiriza Dawidi ngo abe umwami, uwo yashingiye intahe ikavuga iti: ‘Nabonye Dawidi mwene Yese, umuntu ahimbara umutima wanje, uwuzokora ivyo nipfuza vyose.’ <span id="chapter13_verse23"></span><strong><sup>23 </sup></strong>Mu ruvyaro rw’uyo muntu, nk’uko umuhango wayo wari, ni ho Imana yakuriye Isirayeli umukiza, ari we Yezu, <span id="chapter13_verse24"></span><strong><sup>24 </sup></strong>inyuma y’aho Yohani amariye kwamamaza icese ku bantu bose ba Isirayeli ibatisimu y’ukwigaya, imbere y’umuzo w’Uyo. <span id="chapter13_verse25"></span><strong><sup>25 </sup></strong>Mugabo igihe Yohani yariko ararangiza urugendo rwiwe, yaravuga ati: ‘Mugira ngo ndi nde? Sindi we. Mugabo, ehe hari uwuriko araza inyuma yanje uwo bitambereye gupfundurura inkweto z’ibirenge vyiwe.’</p>
<p id="p93" data-pid="93" class="p93 sb"><span id="page1612" class="pageNum" data-no="1612" data-before-text="1612"></span><span id="chapter13_verse26"></span><strong><sup>26 </sup></strong>“Bagabo, bene wacu, yemwe bana bo mu bwoko bwa Aburahamu n’abo bandi bo muri mwebwe batinya Imana, ijambo ry’ubu bukiriro ryatumwe kuri twebwe. <span id="chapter13_verse27"></span><strong><sup>27 </sup></strong>Kuko ababa i Yeruzalemu n’abatware babo Uyo batamumenye, mugabo igihe bakora nk’abacamanza, barashikije ibintu vyavuzwe n’Abahanuzi, nya bintu bikaba bisomwa n’ijwi ryumvikana buri Sabato, <span id="chapter13_verse28"></span><strong><sup>28 </sup></strong>kandi, naho bataronse imvo yo kumwica, basavye Pilato ko yicwa. <span id="chapter13_verse29"></span><strong><sup>29 </sup></strong>Bamaze kurangura ibintu vyose vyanditswe kuri we, bamumanura ku giti baraheza bamushira mu mva. <span id="chapter13_verse30"></span><strong><sup>30 </sup></strong>Mugabo Imana yaramuzuye mu bapfuye; <span id="chapter13_verse31"></span><strong><sup>31 </sup></strong>kandi yamaze imisi myinshi abonekera abari baduganye na we kuva i Galilaya gushika i Yeruzalemu, ubu bakaba ari ivyabona vyiwe ku bantu.</p>
<p id="p94" data-pid="94" class="p94 sb"><span id="chapter13_verse32"></span><strong><sup>32 </sup></strong>“Turiko rero tubamenyesha inkuru nziza yerekeye umuhango wahawe ba sogokuruza, <span id="chapter13_verse33"></span><strong><sup>33 </sup></strong>yuko Imana yawushikije rwose kuri twebwe abana babo mu kuzura Yezu; nk’uko vyanditswe mw’izaburi igira kabiri, ngo: ‘Uri umwana wanje, ncitse So uyu musi.’ <span id="chapter13_verse34"></span><strong><sup>34 </sup></strong>Kandi ivy’ukwo kuba yaramuzuye mu bapfuye ngo ntaze asubire ku kubora, yabivuze muri ubu buryo ati: ‘Nzobaha ubuntu bwuzuye urukundo bwagiriwe Dawidi bwo kwizigirwa.’ <span id="chapter13_verse35"></span><strong><sup>35 </sup></strong>Ni co gituma ivuga kandi mu yindi zaburi iti: ‘Ntuzokwemera ko intahemuka yawe ibona ukubora.’ <span id="chapter13_verse36"></span><strong><sup>36 </sup></strong>Kuko Dawidi we yakoze ukugomba kw’Imana gutomoye mu gihe c’iyaruka ryiwe bwite hanyuma agasinzira mu rupfu maze agahambwa hamwe na ba sekuruza, akabona ukubora. <span id="chapter13_verse37"></span><strong><sup>37 </sup></strong>Ariko uwo Imana yazuye we ntiyabonye ukubora.</p>
<p id="p95" data-pid="95" class="p95 sb"><span id="chapter13_verse38"></span><strong><sup>38 </sup></strong>“Nimubimenye rero, bene wacu, yuko biciye kuri Uyo ukubabarirwa ibicumuro kuriko kuramamazwa kuri mwebwe, <span id="chapter13_verse39"></span><strong><sup>39 </sup></strong>be n’uko mu bintu vyose mutashoboye kwitwamwo intungane biciye kw’itegeko rya Musa, umuntu wese yemera yitwa intungane biciye kuri Uyo. <span id="chapter13_verse40"></span><strong><sup>40 </sup></strong>Nuko rero, murabe neza ngo ivyavuzwe mu Bahanuzi ntibibashikeko, ngo: <span id="chapter13_verse41"></span><strong><sup>41 </sup></strong>‘Muvyitegereze, mwa banyakagaye mwe, mubitangarire, muzimangane, kuko ngira nkore igikorwa mu misi yanyu, igikorwa mutazogenda mwemeye naho hogira uwukibiganira ido n’ido.’”</p>
<p id="p96" data-pid="96" class="p96 sb"><span id="chapter13_verse42"></span><strong><sup>42 </sup></strong>Igihe bariko barasohoka, abantu batangura gusaba binginga ngo baze babwirwe ivyo bintu kw’isabato ikurikira. <span id="chapter13_verse43"></span><strong><sup>43 </sup></strong>Nuko ikoraniro ryo mw’isinagogi rimaze gusambuka, benshi mu Bayuda no mu binjiye idini ryabo bǎsenga Imana bakurikira Paulo na Barunaba, bano mu kubabwira batangura kubahimiriza ngo babandanye mu buntu ata wari abukwiriye bw’Imana.</p>
<p id="p97" data-pid="97" class="p97 sb"><span id="chapter13_verse44"></span><strong><sup>44 </sup></strong>Kw’isabato ikurikira, hafi igisagara cose gikoranira hamwe ngo cumve ijambo rya Yehova. <span id="chapter13_verse45"></span><strong><sup>45 </sup></strong>Abayuda ngo babone nya masinzi, buzura ishari, batangura guharira ibivugwa na Paulo barogota. <span id="chapter13_verse46"></span><strong><sup>46 </sup></strong>Nuko rero, Paulo na Barunaba bavugana ubutinyutsi bati: “Vyari nkenerwa ko ijambo ry’Imana ribanza kubwirwa mwebwe. Ko murishiburiye kure yanyu ntimubone ko <span id="page1613" class="pageNum" data-no="1613" data-before-text="1613"></span>mubereye ubuzima budahera, ehe duhindukiriye amahanga. <span id="chapter13_verse47"></span><strong><sup>47 </sup></strong>Nkako, Yehova yaduhaye ibwirizwa muri aya majambo, ati: ‘Nkugenye kuba umuco w’amahanga, ngo ube ubukiriro gushika ku mpera y’isi.’”</p>
<p id="p98" data-pid="98" class="p98 sb"><span id="chapter13_verse48"></span><strong><sup>48 </sup></strong>Aho abo mu mahanga bavyumviye, batangura kunezerwa no kuninahaza ijambo rya Yehova, maze abo bose bari bafise agatima kabereye kotuma baronka ubuzima budahera bacika abemera. <span id="chapter13_verse49"></span><strong><sup>49 </sup></strong>Ikigeretseko, ijambo rya Yehova ribandanya gushikanwa mu gihugu cose. <span id="chapter13_verse50"></span><strong><sup>50 </sup></strong>Mugabo Abayuda bagumura abagore bubahwa bǎsenga Imana be n’abantu bakurubakuru b’igisagara, hanyuma bavyura uruhamo kuri Paulo na Barunaba maze babaterera inyuma y’akarere kabo. <span id="chapter13_verse51"></span><strong><sup>51 </sup></strong>Bano babakunkumurira umukungugu wo ku birenge vyabo baraheza baja muri Ikoniyo. <span id="chapter13_verse52"></span><strong><sup>52 </sup></strong>Abigishwa babandanya kwuzuzwa akanyamuneza be n’impwemu nyeranda.</p>
</body>
</html>
