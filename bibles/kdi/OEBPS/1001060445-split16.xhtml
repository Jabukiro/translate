<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 16</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">16</a> : <a href="bibleversenav44_16.xhtml">1 - 40</a></p>
<p id="p113" data-pid="113" class="p113 sb"><span id="chapter16"></span><span id="chapter16_verse1"></span><span class="w_ch"><strong>16 </strong></span>Nuko ashika i Derube n’i Lusitira. Maze ng’aho hari umwigishwa umwe yitwa Timoteyo, umwana w’umugore w’Umuyudakazi yemera, mugabo se wiwe akaba yari Umugiriki, <span id="chapter16_verse2"></span><strong><sup>2 </sup></strong>kandi yavugwa neza n’abavukanyi b’i Lusitira no muri Ikoniyo. <span id="chapter16_verse3"></span><strong><sup>3 </sup></strong>Paulo aserura icipfuzo c’uko uwo muntu yojana na we, ni kwo kumutora akamugenyera kubera Abayuda bari aho hantu, kuko bose uko bangana bari bazi yuko se wiwe ari Umugiriki. <span id="chapter16_verse4"></span><strong><sup>4 </sup></strong>Bariko baragenda baca mu bisagara, bagenda bashikiriza abaho ingingo zashinzwe zari zapfunditswe n’intumwa be n’abagabo b’inararibonye bari i Yeruzalemu, ngo bazubahirize. <span id="chapter16_verse5"></span><strong><sup>5 </sup></strong>Mu vy’ukuri rero, amashengero abandanya gukomezwa <span id="page1617" class="pageNum" data-no="1617" data-before-text="1617"></span>mu kwizera no kwongerekana mu gitigiri ku musi ku musi.</p>
<p id="p114" data-pid="114" class="p114 sb"><span id="chapter16_verse6"></span><strong><sup>6 </sup></strong>Vyongeye, baca i Firijiya no mu gihugu ca Galatiya, kuko impwemu nyeranda yari yababujije kuvuga rya jambo mu ntara ya Aziya. <span id="chapter16_verse7"></span><strong><sup>7 </sup></strong>Bitayeko, bashitse i Misiya, bagerageza kwinjira i Bitiniya mugabo impwemu ya Yezu ntiyabemerera. <span id="chapter16_verse8"></span><strong><sup>8 </sup></strong>Nuko baca iruhande ya Misiya bamanuka i Tirowa. <span id="chapter16_verse9"></span><strong><sup>9 </sup></strong>Maze mw’ijoro Paulo arerekwa: umugabo umwe w’Umunyamakedoniya yari ahagaze amwinginga, ati: “Jabuka uze i Makedoniya, udufashe.” <span id="chapter16_verse10"></span><strong><sup>10 </sup></strong>Akimara kwerekwa, duca turondera kwinjira i Makedoniya, dushitse ku ciyumviro c’uko Imana yari yadutumyeko ngo tubamenyeshe inkuru nziza.</p>
<p id="p115" data-pid="115" class="p115 sb"><span id="chapter16_verse11"></span><strong><sup>11 </sup></strong>Dufata ikiyaga rero tuva i Tirowa, tuza i Samotirase tunyaruka ubudakebuka, mugabo ku musi ukurikira tuza i Neyapoli, <span id="chapter16_verse12"></span><strong><sup>12 </sup></strong>hanyuma tuvayo tuza i Filipi, igisagara cagabwa n’Uburoma, kikaba ari co gisagara gikuru c’intara ya Makedoniya. Tuguma muri ico gisagara, tuhamara imisi mikeyi. <span id="chapter16_verse13"></span><strong><sup>13 </sup></strong>Hanyuma ku musi w’isabato turasohoka hanze y’irembo, iruhande y’uruzi, aho twiyumvira ko hari ikibanza co gusengeramwo; hanyuma turicara dutangura kuyaga n’abagore bari bakoranye. <span id="chapter16_verse14"></span><strong><sup>14 </sup></strong>Kandi umugore umwe yitwa Lidiya, umudandaza w’impuzu z’umuyugubwe, wo mu gisagara ca Tiyatira akaba kandi yari uwusenga Imana, yariko arumviriza, maze Yehova yugurura cane umutima wiwe ngo yiteho ibivugwa na Paulo. <span id="chapter16_verse15"></span><strong><sup>15 </sup></strong>Nya mugore n’abo mu rugo rwiwe bamaze kubatizwa, avuga yinginga ati: “Nimba mubonye ko ndi umwizigirwa kuri Yehova, nimwinjire mu nzu yanje, muhagume.” Aratugobera ngo twemere.</p>
<p id="p116" data-pid="116" class="p116 sb"><span id="chapter16_verse16"></span><strong><sup>16 </sup></strong>Maze tugiye muri ca kibanza co gusengeramwo, umusukukazi umwe arimwo impwemu, idayimoni<span id="footnotesource19"></span><a epub:type="noteref" href="#footnote19">*</a> y’ukuragura, aradusanganira. Yahora aronsa ba shebuja inyungu nyinshi mu kuragura. <span id="chapter16_verse17"></span><strong><sup>17 </sup></strong>Uwo mukobwa yaguma akurikira Paulo natwe asemerera ati: “Aba bantu ni abashumba b’Imana Musumbavyose, bariko babamenyesha inzira y’ubukiriro.” <span id="chapter16_verse18"></span><strong><sup>18 </sup></strong>Amara imisi myinshi abigira. Amaherezo Paulo biramurambira, ni kwo guhindukira akabwira nya mpwemu ati: “Ndagutegetse mw’izina rya Yezu Kristu umuvemwo.” Ica irasohoka kuri iyo saha nyene.</p>
<p id="p117" data-pid="117" class="p117 sb"><span id="chapter16_verse19"></span><strong><sup>19 </sup></strong>Ba shebuja ngo babone ico bari bazeyeko inyungu kiragiye, baca bacakira Paulo na Silasi, barababuruta mu kaguriro babajana ku batware, <span id="chapter16_verse20"></span><strong><sup>20 </sup></strong>hanyuma babajana ku bacamanza baraba ivy’abanyagihugu, bavuga bati: “Aba bantu bariko baradurumbanya cane igisagara cacu, kandi ari Abayuda, <span id="chapter16_verse21"></span><strong><sup>21 </sup></strong>kandi bariko bamamaza imigenzo tutemerewe gutora canke gukurikiza, kuko turi Abaroma.” <span id="chapter16_verse22"></span><strong><sup>22 </sup></strong>Nuko isinzi rirahaguruka ngo ribarwanye; hanyuma nya bacamanza, bamaze kubataburirako impuzu zabo zo hejuru, bategeka yuko bakubitwa inkoni. <span id="chapter16_verse23"></span><strong><sup>23 </sup></strong>Aho bamariye kubakubita inkoni nyinshi, <span id="page1618" class="pageNum" data-no="1618" data-before-text="1618"></span>babata mw’ibohero, bategeka umurinzi w’ibohero kubacunga neza. <span id="chapter16_verse24"></span><strong><sup>24 </sup></strong>Kubera ahawe itegeko mwene iryo, abata mw’ibohero ry’imbere, abohera ibirenge vyabo mu mpatane z’ibiti<span id="footnotesource20"></span><a epub:type="noteref" href="#footnote20">*</a>.</p>
<p id="p118" data-pid="118" class="p118 sb"><span id="chapter16_verse25"></span><strong><sup>25 </sup></strong>Mugabo nko mu gicugu Paulo na Silasi bariko barasenga bongera bashemeza Imana mu kuririmba; egome, imbohe zarabumva. <span id="chapter16_verse26"></span><strong><sup>26 </sup></strong>Bukwi na bukwi haba nyamugigima ikomeye, ku buryo imishinge y’ibohero inyiganyiga. Vyongeye, ako kanya nyene imiryango yose iruguruka, imvuto za bose ziratekuruka. <span id="chapter16_verse27"></span><strong><sup>27 </sup></strong>Wa murinzi w’ibohero, azanzamutse mw’itiro akabona imiryango y’ibohero yuguruye, asokora inkota yiwe agira ngo yiyice, yiyumvira ko imbohe zatorotse. <span id="chapter16_verse28"></span><strong><sup>28 </sup></strong>Mugabo Paulo arasemerera n’ijwi rirenga, ati: “Ntiwigirire nabi, kuko twese turi hano!” <span id="chapter16_verse29"></span><strong><sup>29 </sup></strong>Nuko asaba ibimuri, yitera imbere, yikubita hasi imbere ya Paulo na Silasi ahinda agashitsi. <span id="chapter16_verse30"></span><strong><sup>30 </sup></strong>Maze arabasohokana hanze, avuga ati: “Batungwa, nkore iki ngo nkizwe?” <span id="chapter16_verse31"></span><strong><sup>31 </sup></strong>Bavuga bati: “Emera Umukama Yezu urakizwa, wewe n’abo mu rugo rwawe.” <span id="chapter16_verse32"></span><strong><sup>32 </sup></strong>Baraheza bamubwira ijambo rya Yehova ari kumwe n’abo mu nzu yiwe bose. <span id="chapter16_verse33"></span><strong><sup>33 </sup></strong>Na we arabajana kuri iyo saha y’ijoro, yuhagira ibisebe vyabo; bose uko bangana, we n’abiwe, barabatizwa bidatevye. <span id="chapter16_verse34"></span><strong><sup>34 </sup></strong>Hanyuma abinjiza mu nzu yiwe, abategurira imeza, maze anezeranwa cane n’abo mu rugo rwiwe bose kuko yari yemeye Imana.</p>
<p id="p119" data-pid="119" class="p119 sb"><span id="chapter16_verse35"></span><strong><sup>35 </sup></strong>Hakeye, ba bacamanza batuma abapolisi kuvuga bati: “Rekura abo bantu.” <span id="chapter16_verse36"></span><strong><sup>36 </sup></strong>Nuko wa murinzi w’ibohero ashikiriza Paulo amajambo yabo ati: “Abacamanza baraba ivy’abanyagihugu batumye abantu yuko mwebwe babiri mworekurwa. Ubu rero, nimusohoke mwigire amahoro.” <span id="chapter16_verse37"></span><strong><sup>37 </sup></strong>Mugabo Paulo ababwira ati: “Badutonaguye ku mugaragaro ata rubanza rudutsinze, twebwe abantu b’Abaroma, baduta mw’ibohero; none ubu badute hanze mu mpisho? Oya, habe na gatoyi! Ahubwo nibaze abe ari bo badusohora.” <span id="chapter16_verse38"></span><strong><sup>38 </sup></strong>Nuko nya bapolisi bashikiriza ayo majambo ba bacamanza. Bano batekerwa n’ubwoba bumvise yuko nya bantu ari Abaroma. <span id="chapter16_verse39"></span><strong><sup>39 </sup></strong>Baraza rero, barabinginga, hanyuma bamaze kubasohora, babasaba kugenda bakava mu gisagara. <span id="chapter16_verse40"></span><strong><sup>40 </sup></strong>Mugabo basohoka ibohero, baja i muhira kwa Lidiya, hanyuma babonye bene wacu barabaremesha, baraheza baragenda.</p>
<div class="groupFootnote"><aside epub:type="footnote"><div epub:type="footnote" id="footnote19"><p id="p224" data-pid="224"><a href="1001060445-split16.xhtml#footnotesource19">^ <span class="footnoteref">Ivyak. 16:16</span></a> Raba <a href="1001060600.xhtml#pos2042">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote20"><p id="p225" data-pid="225"><a href="1001060445-split16.xhtml#footnotesource20">^ <span class="footnoteref">Ivyak. 16:24</span></a> Raba <a href="1001060600.xhtml#pos5493">Inyongera ya 21</a>.</p></div></aside>
</div>
</body>
</html>
