<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 18</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">18</a> : <a href="bibleversenav44_18.xhtml">1 - 28</a></p>
<p id="p127" data-pid="127" class="p127 sb"><span id="chapter18"></span><span id="chapter18_verse1"></span><span class="w_ch"><strong>18 </strong></span>Inyuma y’ivyo, ava i Atene aza i Korinto. <span id="chapter18_verse2"></span><strong><sup>2 </sup></strong>Abona Umuyuda umwe yitwa Akwila, imvukira y’i Ponto yari aherutse kuva mu Butaliyano, na Pirisila umugore wiwe, kuko Kolode yari yategetse Abayuda bose kuva i Roma. Nuko aja iwabo, <span id="chapter18_verse3"></span><strong><sup>3 </sup></strong>kandi kubera yuko bari basangiye umwuga, aguma i muhira iwabo, barakora, kuko umwuga wabo wari uwo kujisha amahema. <span id="chapter18_verse4"></span><strong><sup>4 </sup></strong>Ariko yama ashikiriza insiguro mw’isinagogi buri sabato, agatuma Abayuda n’Abagiriki banyurwa.</p>
<p id="p128" data-pid="128" class="p128 sb"><span id="chapter18_verse5"></span><strong><sup>5 </sup></strong>Aho Silasi na Timoteyo bamanukiye bavuye i Makedoniya, Paulo atangura gufatīrwa cane na rya jambo, ashinga intahe ku Bayuda kugira ngo yerekane neza ko Yezu ari we Kristu. <span id="chapter18_verse6"></span><strong><sup>6 </sup></strong>Mugabo kubera yuko baguma babirwanya kandi bagatukana, akunkumura impuzu ziwe, ababwira <span id="page1621" class="pageNum" data-no="1621" data-before-text="1621"></span>ati: “Amaraso yanyu abe ku mitwe yanyu. Jewe ndacuna. Kuva ubu ngiye ku banyamahanga.” <span id="chapter18_verse7"></span><strong><sup>7 </sup></strong>Nuko arimuka ava ng’aho, aja mu nzu y’uwitwa Titiyo Yusito, umuntu yasenga Imana, inzu yiwe ikaba yari ibangikanye n’isinagogi. <span id="chapter18_verse8"></span><strong><sup>8 </sup></strong>Mugabo Kirisipo umukuru ahagarikiye isinagogi acika uwemera Umukama, n’abo mu rugo rwiwe bose. Benshi mu Bakorinto bavyumvise batangura kwemera, barabatizwa. <span id="chapter18_verse9"></span><strong><sup>9 </sup></strong>Vyongeye, mw’ijoro Umukama abwira Paulo mw’iyerekwa, ati: “Ntutinye, ahubwo guma uvuga, ntucereze, <span id="chapter18_verse10"></span><strong><sup>10 </sup></strong>kubera ko ndi kumwe nawe, kandi nta n’umwe azogutera ngo akugirire nabi; kuko mfise abantu benshi muri iki gisagara.” <span id="chapter18_verse11"></span><strong><sup>11 </sup></strong>Nuko aguma ng’aho umwaka umwe n’amezi atandatu, yigisha muri bo ijambo ry’Imana.</p>
<p id="p129" data-pid="129" class="p129 sb"><span id="chapter18_verse12"></span><strong><sup>12 </sup></strong>Igihe Galiyo yari buramatari wa Akaya, Abayuda bakurira hasi Paulo bahuje inama, bamujana imbere y’intebe y’imanza, <span id="chapter18_verse13"></span><strong><sup>13 </sup></strong>bavuga bati: “Uyu muntu aca kubiri n’amategeko, agatwara abantu ku yindi nyigisho mu vy’ugusenga Imana.” <span id="chapter18_verse14"></span><strong><sup>14 </sup></strong>Mugabo Paulo agira ateranure akanwa, Galiyo abwira Abayuda ati: “Iyaba koko ari inabi kanaka canke ikibi kibishe, emwe Bayuda, nari kuba mfise impamvu yo kubihanganira. <span id="chapter18_verse15"></span><strong><sup>15 </sup></strong>Mugabo nimba ari ibihari vyo ku majambo, ku mazina no kw’itegeko muri mwebwe, nimuvyirabire. Sinshaka kuba umucamanza w’ivyo bintu.” <span id="chapter18_verse16"></span><strong><sup>16 </sup></strong>Kuri ivyo aca arabirukana imbere y’intebe y’imanza. <span id="chapter18_verse17"></span><strong><sup>17 </sup></strong>Nuko bose bacakira Sositene umukuru ahagarikiye isinagogi, batangura kumukubitira imbere y’intebe y’imanza. Mugabo Galiyo ntiyitaho ivyo bintu na gatoyi.</p>
<p id="p130" data-pid="130" class="p130 sb"><span id="chapter18_verse18"></span><strong><sup>18 </sup></strong>Ariko Paulo ahamaze iyindi misi itari mike, asezera bene wacu, hanyuma afata ubwato aja i Siriya ari kumwe na Pirisila na Akwila; yari yigabanishije umushatsi i Kenkireya, kuko yari n’indagano. <span id="chapter18_verse19"></span><strong><sup>19 </sup></strong>Nuko bashika i Efeso, hanyuma abasigayo; mugabo we ubwiwe yinjira mw’isinagogi, azirikana hamwe n’Abayuda. <span id="chapter18_verse20"></span><strong><sup>20 </sup></strong>Naho baguma bamusaba kumarayo ikindi gihe, ntiyavyemeye <span id="chapter18_verse21"></span><strong><sup>21 </sup></strong>ahubwo yarabasezeye, ababwira ati: “Nzogaruka iwanyu, nimba Yehova abigomba.” Afata ikiyaga ava i Efeso <span id="chapter18_verse22"></span><strong><sup>22 </sup></strong>aramanuka gushika i Sezariya. Hanyuma araduga, aramutsa ishengero, araheza amanuka i Antiyokiya.</p>
<p id="p131" data-pid="131" class="p131 sb"><span id="chapter18_verse23"></span><strong><sup>23 </sup></strong>Amazeyo igihe gitoyi, avayo aragenda, ava hamwe aja ahandi mu gihugu c’i Galatiya n’i Firijiya, akomeza abigishwa bose.</p>
<p id="p132" data-pid="132" class="p132 sb"><span id="chapter18_verse24"></span><strong><sup>24 </sup></strong>Ico gihe Umuyuda umwe yitwa Apolo, imvukira y’i Alegizandiriya, umugabo azi kuvuga, ashika i Efeso; kandi yari umuhanga mu Vyanditswe. <span id="chapter18_verse25"></span><strong><sup>25 </sup></strong>Uwo mugabo yari yarigishijwe ku munwa mu nzira ya Yehova, kandi kubera yuko yarurumba impwemu, yaravuga akongera akigisha ivyerekeye Yezu mu buryo bugororotse, mugabo akaba yari azi gusa ibatisimu ya Yohani. <span id="chapter18_verse26"></span><strong><sup>26 </sup></strong>Nuko uwo mugabo atangura kuvugana ubutinyutsi mw’isinagogi. Aho Pirisila na Akwila bamwumviye, baramujana baramusigurira neza <span id="page1622" class="pageNum" data-no="1622" data-before-text="1622"></span>inzira y’Imana mu buryo bugororotse kuruta. <span id="chapter18_verse27"></span><strong><sup>27 </sup></strong>Bitayeko, kubera ko yashaka kujabuka akaja i Akaya, abavukanyi bandikira abigishwa, babahimiriza kumwakirana ubuntu. Nuko ashitseyo, afasha cane abari bemeye kubera ubuntu ata wari abukwiriye bw’Imana; <span id="chapter18_verse28"></span><strong><sup>28 </sup></strong>kuko yahinyuza rwose Abayuda ashimitse kandi ku mugaragaro, yongera yerekana akoresheje Ivyanditswe yuko Yezu ari we Kristu.</p>
</body>
</html>
