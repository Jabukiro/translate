<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">19</a> : <a href="bibleversenav44_19.xhtml">1 - 41</a></p>
<p id="p133" data-pid="133" class="p133 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Mu nyuma, igihe Apolo yari i Korinto, Paulo aca mu ntara zo hagati mu gihugu amanuka i Efeso, ahasanga abigishwa bamwe; <span id="chapter19_verse2"></span><strong><sup>2 </sup></strong>ababwira ati: “Mbega mwararonse impwemu nyeranda igihe mwacika abemera?” Bamubwira bati: “Erega, ntiturigera twumva ko habaho icitwa impwemu nyeranda.” <span id="chapter19_verse3"></span><strong><sup>3 </sup></strong>Na we ati: “None mwabatijwe mu ki?” Bavuga bati: “Mw’ibatisimu ya Yohani.” <span id="chapter19_verse4"></span><strong><sup>4 </sup></strong>Paulo avuga ati: “Yohani yabatiza ibatisimu y’ukwigaya, abwira abantu kwemera uwariko araza inyuma yiwe, ni ukuvuga kwemera Yezu.” <span id="chapter19_verse5"></span><strong><sup>5 </sup></strong>Aho bavyumviye, barabatizwa mw’izina ry’Umukama Yezu. <span id="chapter19_verse6"></span><strong><sup>6 </sup></strong>Paulo amaze kubarambikako ibiganza, impwemu nyeranda ica ibazako, batangura kuvuga mu ndimi no kuvuga ubuhanuzi. <span id="chapter19_verse7"></span><strong><sup>7 </sup></strong>Bose hamwe, bari abagabo nka cumi na babiri.</p>
<p id="p134" data-pid="134" class="p134 sb"><span id="chapter19_verse8"></span><strong><sup>8 </sup></strong>Yinjira mw’isinagogi, avugana ubutinyutsi amezi atatu, ashikiriza insiguro yongera akoresha imvugo inyura ku vyerekeye ubwami bw’Imana. <span id="chapter19_verse9"></span><strong><sup>9 </sup></strong>Mugabo aho bamwe babandanirije kwikomantaza ntibizere, bakavuga nabi Ya Nzira imbere ya nya bantu indiri, abavamwo hanyuma akura abigishwa muri bo, ku musi ku musi agashikiriza insiguro mu ngoro y’ishure rya Tirano. <span id="chapter19_verse10"></span><strong><sup>10 </sup></strong>Ivyo vyabaye imyaka ibiri, ku buryo ababa mu ntara ya Aziya bose bumva ijambo ry’Umukama, Abayuda n’Abagiriki.</p>
<p id="p135" data-pid="135" class="p135 sb"><span id="chapter19_verse11"></span><strong><sup>11 </sup></strong>Kandi Imana yaguma ikora ibikorwa vy’ububasha vy’akataraboneka biciye ku maboko ya Paulo, <span id="chapter19_verse12"></span><strong><sup>12 </sup></strong>ku buryo n’impuzu n’amatabuliya vyatwarwa bivuye ku mubiri wiwe bikajanwa ku barwayi, kandi indwara zarabavamwo, n’impwemu mbi zigasohoka. <span id="chapter19_verse13"></span><strong><sup>13 </sup></strong>Mugabo abantu bamwe bo mu Bayuda baguma bagendagenda bakora ivyo kwirukana amadayimoni, na bo nyene batangura guhamagara izina ry’Umukama Yezu ku bari barimwo impwemu mbi, bakavuga bati: “Ndabategetse nshimitse ku bwa Yezu uwo Paulo yamamaza.” <span id="chapter19_verse14"></span><strong><sup>14 </sup></strong>Ico gihe hariho abahungu indwi babikora, b’uwitwa Seva, umukuru w’abaherezi w’Umuyuda. <span id="chapter19_verse15"></span><strong><sup>15 </sup></strong>Mugabo nya mpwemu mbi ibishura iti: “Ndazi Yezu, nkamenya na Paulo; ariko mwebwe muri bande?” <span id="chapter19_verse16"></span><strong><sup>16 </sup></strong>Kuri ivyo wa muntu yarimwo impwemu mbi abasimbirako, arabadunuza umwe ku wundi, arabanesha, ku buryo bava muri iyo nzu bagahunga bari gusa, bafise n’ibikomere. <span id="chapter19_verse17"></span><strong><sup>17 </sup></strong>Ivyo bimenyekana kuri bose, ku Bayuda n’Abagiriki baba i Efeso; maze ubwoba bubatekera bose, kandi izina ry’Umukama Yezu ribandanya gushimagizwa. <span id="chapter19_verse18"></span><strong><sup>18 </sup></strong>Kandi benshi mu bari bacitse abemera baraza <span id="page1623" class="pageNum" data-no="1623" data-before-text="1623"></span>bakemera icese ingeso zabo kandi bakazivuga ku mugaragaro. <span id="chapter19_verse19"></span><strong><sup>19 </sup></strong>Mbere abatari bake mu bahora bagira ivy’amageza bashira hamwe ibitabu vyabo, babituririra imbere ya bose. Baharurira hamwe ibiciro vyavyo basanga biciye ibiceri vy’ifeza ibihumbi mirongo itanu. <span id="chapter19_verse20"></span><strong><sup>20 </sup></strong>Gutyo, mu buryo bukomeye, ijambo rya Yehova riguma rikura ryongera rinesha.</p>
<p id="p136" data-pid="136" class="p136 sb"><span id="chapter19_verse21"></span><strong><sup>21 </sup></strong>Ivyo birangiye, Paulo yishingira intumbero mu muzirikanyi wiwe yuko amaze guca i Makedoniya n’i Akaya, yofata urugendo aja i Yeruzalemu, avuga ati: “Ninamara gushikayo ntegerezwa no kubona Roma.” <span id="chapter19_verse22"></span><strong><sup>22 </sup></strong>Nuko atuma i Makedoniya babiri mu bamukorera, ari bo Timoteyo na Erasito, mugabo we ubwiwe atebera mu ntara ya Aziya igihe gitoyi.</p>
<p id="p137" data-pid="137" class="p137 sb"><span id="chapter19_verse23"></span><strong><sup>23 </sup></strong>Muri ico gihe nyene havyuka uruhagarara rukomeye ku vyerekeye Ya Nzira. <span id="chapter19_verse24"></span><strong><sup>24 </sup></strong>Kuko umuntu umwe yitwa Demetiriyo, umucuzi w’ifeza, yaronsa inyungu itari nke abahinguzi mu gukora utunyabugoro tw’ifeza twa Arutemi; <span id="chapter19_verse25"></span><strong><sup>25 </sup></strong>arabakoranya, hamwe n’abakora ibintu mwene ivyo, avuga ati: “Bagabo, murazi neza yuko iki gikorwa ari co dukesha ugutunganirwa kwacu. <span id="chapter19_verse26"></span><strong><sup>26 </sup></strong>Vyongeye, murabona kandi murumva ingene uyo Paulo yatumye isinzi ritari rito rinyurwa kandi akarikebereza ku kindi ciyumviro, atari i Efeso gusa ariko hafi mu ntara ya Aziya yose, akavuga yuko izakozwe n’amaboko atari imana. <span id="chapter19_verse27"></span><strong><sup>27 </sup></strong>Bitayeko, hariho akaga, atari uko gusa iki gikorwa cacu kizosigara kivugwa nabi, ariko kandi n’urusengero rw’imanakazi ikomeye Arutemi ruzosigara rubonwa ko ari ubusa, mbere n’ubuninahazwa bwayo bwasengwa n’intara ya Aziya yose be n’isi yose bugiye gutiturwa buhindurwe ubusa.” <span id="chapter19_verse28"></span><strong><sup>28 </sup></strong>Aho nya bagabo bumviye ivyo kandi bakuzura ishavu, batangura gusemerera bati: “Irahambaye Arutemi y’Abanyefeso!”</p>
<p id="p138" data-pid="138" class="p138 sb"><span id="chapter19_verse29"></span><strong><sup>29 </sup></strong>Nuko igisagara cuzura umuvurungano, maze biterera icarimwe mu kibanza c’ibirori, bajana ku gahato Gayo na Arisitariko, Abanyamakedoniya, abagendana na Paulo. <span id="chapter19_verse30"></span><strong><sup>30 </sup></strong>Nayo Paulo, yashaka kwinjira imbere ahari abantu, mugabo abigishwa ntibamwemerere. <span id="chapter19_verse31"></span><strong><sup>31 </sup></strong>Mbere na bamwe mu bahagarikizi b’imisi mikuru n’inkino bamubereye abantu beza, baramutumako, batangura kumwinginga ngo ntiyihebe ngo yinjire muri ico kibanza. <span id="chapter19_verse32"></span><strong><sup>32 </sup></strong>Mu vy’ukuri, bamwe bariko basemerera bavuga ikintu kimwe, abandi ikindi; kuko nya koraniro ryari mu muvurungano, kandi abenshi muri bo ntibari bazi icari catumye bakoranira hamwe. <span id="chapter19_verse33"></span><strong><sup>33 </sup></strong>Nuko baja hamwe bakura Alegizandere muri nya sinzi, Abayuda bakagenda baramusunurira imbere; Alegizandere na we agira ikimenyetso n’ukuboko abamāma ashaka kwiburanira imbere y’abantu. <span id="chapter19_verse34"></span><strong><sup>34 </sup></strong>Mugabo aho bamenyeye yuko ari Umuyuda, bose bavuza induru bavuga ikintu kimwe, bamara amasaha nk’abiri basemerera, bati: “Irahambaye Arutemi y’Abanyefeso!”</p>
<p id="p139" data-pid="139" class="p139 sb"><span id="page1624" class="pageNum" data-no="1624" data-before-text="1624"></span><span id="chapter19_verse35"></span><strong><sup>35 </sup></strong>Amaherezo, aho umukarani w’igisagara amariye guhwamika nya sinzi, avuga ati: “Bagabo b’i Efeso, ni nde vy’ukuri mu bantu atazi yuko igisagara c’Abanyefeso ari co kizigamye urusengero rwa Arutemi ikomeye be n’igishusho cakorotse kivuye mw’ijuru? <span id="chapter19_verse36"></span><strong><sup>36 </sup></strong>None rero, ko ivyo ari ntaharirizwa, birabereye ko muguma mutekanye, ntimukore ibintu gihutihuti. <span id="chapter19_verse37"></span><strong><sup>37 </sup></strong>Kuko mwazanye aba bagabo kandi atari abambuzi b’ivyo mu nsengero canke abarogota ku manakazi yacu. <span id="chapter19_verse38"></span><strong><sup>38 </sup></strong>Nimba rero Demetiriyo n’abahinguzi bari kumwe na we hari uwo bafitaniye urubanza, imisi y’imanza iriho, na ba buramatari bariho; nibazane ibirego bagirizanye. <span id="chapter19_verse39"></span><strong><sup>39 </sup></strong>Mugabo nimba murondera ikirenze ivyo, gitegerezwa gupfundikirwa mw’ikoraniro risanzwe rigirwa. <span id="chapter19_verse40"></span><strong><sup>40 </sup></strong>Kuko mu vy’ukuri duhakwa kwagirizwa ubugumutsi ku vy’uno musi, kandi ata mpamvu n’imwe iriho iturekurira gusigura icatumye haba aka kagwi kateye umuvurungano.” <span id="chapter19_verse41"></span><strong><sup>41 </sup></strong>Avuze ivyo, aca arungika ikoraniro.</p>
</body>
</html>
