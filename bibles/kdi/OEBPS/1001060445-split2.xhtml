<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">2</a> : <a href="bibleversenav44_2.xhtml">1 - 47</a></p>
<p id="p7" data-pid="7" class="p7 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Igihe rero umusi mukuru wa Pentekoti<span id="footnotesource1"></span><a epub:type="noteref" href="#footnote1">*</a> wariko urabandanya, bari hamwe bose muri ca kibanza nyene, <span id="chapter2_verse2"></span><strong><sup>2 </sup></strong>maze bukwi na bukwi haza urwamo ruvuye mw’ijuru rumeze nk’urw’umuyaga ukomeye uhuhuta, <span id="page1590" class="pageNum" data-no="1590" data-before-text="1590"></span>rwuzura nya nzu yose bari bicayemwo. <span id="chapter2_verse3"></span><strong><sup>3 </sup></strong>Maze babona indimi zimeze nk’iz’umuriro hanyuma zirigabagura, rumwerumwe ruja kuri umwe wese muri bo, <span id="chapter2_verse4"></span><strong><sup>4 </sup></strong>bose buzuzwa impwemu nyeranda, batangura kuvuga mu zindi ndimi nk’uko nya mpwemu yabaha kuvuga.</p>
<p id="p8" data-pid="8" class="p8 sb"><span id="chapter2_verse5"></span><strong><sup>5 </sup></strong>Ico gihe i Yeruzalemu haba Abayuda, abagabo batinya Imana, bo mu mahanga yose yo mu yari munsi y’ijuru. <span id="chapter2_verse6"></span><strong><sup>6 </sup></strong>Nuko, aho iryo jwi ryumvikaniye, nya bantu indiri bakoranira hamwe, bagwa mu gahundwe, kubera ko umwe wese yabumva bavuga mu rurimi rwiwe bwite. <span id="chapter2_verse7"></span><strong><sup>7 </sup></strong>Barajongoroka koko, baratangara, bavuga bati: “Ehe yemwe, none aba bose bariko baravuga si Abanyagalilaya? <span id="chapter2_verse8"></span><strong><sup>8 </sup></strong>Yamara none, bishoboka gute ngo tube turiko turumva, umwe wese muri twebwe, ururimi rwiwe bwite yavukiyemwo? <span id="chapter2_verse9"></span><strong><sup>9 </sup></strong>Abapariti n’Abamedi n’Abelamu, n’ababa muri Mezopotamiya, n’i Yudaya n’i Kapadosi, i Ponto no mu ntara ya Aziya, <span id="chapter2_verse10"></span><strong><sup>10 </sup></strong>n’i Firijiya n’i Pamfiliya, mu Misiri no mu mihingo ya Libiya ahagana i Sireni, n’abacumbitse ino b’i Roma, Abayuda n’abinjiye idini ry’Abayuda, <span id="chapter2_verse11"></span><strong><sup>11 </sup></strong>Abanyakirete n’Abarabu, tubumva bavuga mu ndimi zacu ivyerekeye ibintu vy’agatangaza vy’Imana.” <span id="chapter2_verse12"></span><strong><sup>12 </sup></strong>Emwe, bose barajongoroka, barazazanirwa, babwirana bati: “Ibi bishaka kuvuga iki?” <span id="chapter2_verse13"></span><strong><sup>13 </sup></strong>Ariko abandi barabatwenga, batangura kuvuga bati: “Buzuye umuvinyu usosa.”</p>
<p id="p9" data-pid="9" class="p9 sb"><span id="chapter2_verse14"></span><strong><sup>14 </sup></strong>Mugabo Petero ahagurukana na bamwe cumi n’umwe hanyuma ashira ijwi hejuru, ababwira iri jambo ati: “Bagabo b’i Yudaya namwe mwese ababa i Yeruzalemu, nimumenye ibi kandi mutege ugutwi amajambo yanje. <span id="chapter2_verse15"></span><strong><sup>15 </sup></strong>Mu vy’ukuri aba bantu ntibaborewe nk’uko muvyibaza, kuko ari kw’isaha igira gatatu y’umusi. <span id="chapter2_verse16"></span><strong><sup>16 </sup></strong>Ahubwo riho, ibi ni vyo vyavuzwe biciye ku muhanuzi Yoweli, <span id="chapter2_verse17"></span><strong><sup>17 </sup></strong>ngo: ‘“Kandi mu misi ya nyuma,” ni ko Imana ivuga, “nzosuka igice c’impwemu yanje ku bari n’umubiri b’ubwoko bwose, kandi abahungu banyu n’abakobwa banyu bazovuga ubuhanuzi, n’abasore banyu bazobona ivyo beretswe, n’abatama banyu bazorota indoto; <span id="chapter2_verse18"></span><strong><sup>18 </sup></strong>mbere nzosuka no ku bashumba banje be no ku bashumbakazi banje igice c’impwemu yanje muri iyo misi, na bo bazovuga ubuhanuzi. <span id="chapter2_verse19"></span><strong><sup>19 </sup></strong>Kandi nzotanga ibitangaza mw’ijuru hejuru n’ibimenyetso kw’isi hasi, amaraso n’umuriro n’igipfungu c’umwotsi; <span id="chapter2_verse20"></span><strong><sup>20 </sup></strong>izuba rizohinduka umwiza, n’ukwezi guhinduke amaraso, imbere y’uko wa musi uhambaye kandi w’agatangaza wa Yehova ushika. <span id="chapter2_verse21"></span><strong><sup>21 </sup></strong>Kandi umuntu wese yambaza izina rya Yehova azokizwa.”’</p>
<p id="p10" data-pid="10" class="p10 sb"><span id="chapter2_verse22"></span><strong><sup>22 </sup></strong>“Bagabo ba Isirayeli, nimwumve aya majambo: Yezu Umunyanazareti, umugabo Imana yaberetse icese biciye ku bikorwa vy’ububasha n’ibitangaza n’ibimenyetso Imana yakoreye hagati yanyu biciye kuri we, nk’uko mwebwe ubwanyu mubizi, <span id="chapter2_verse23"></span><strong><sup>23 </sup></strong>uyo muntu, nk’uwatanzwe n’inama yashinzwe be n’ukumenya imbere y’igihe kw’Imana, mwaramukomereye <span id="page1591" class="pageNum" data-no="1591" data-before-text="1591"></span>ku giti biciye ku kuboko kw’abantu b’abagarariji, muramwica. <span id="chapter2_verse24"></span><strong><sup>24 </sup></strong>Mugabo Imana yaramuzuye mu kumubohora mu mibabaro y’urupfu, kuko bitashoboka ko rubandanya kumugumya. <span id="chapter2_verse25"></span><strong><sup>25 </sup></strong>Kuko Dawidi avuga ibimwerekeye ati: ‘Yehova nantaryo yaguma imbere y’amaso yanje; kuko ari iburyo bwanje ngo sinigere nyiganyizwa. <span id="chapter2_verse26"></span><strong><sup>26 </sup></strong>Ku bw’ivyo umutima wanje wagize akamwemwe, n’ururimi rwanje ruranezerwa cane. Vyongeye, mbere n’umubiri wanje uzobaho mu cizigiro; <span id="chapter2_verse27"></span><strong><sup>27 </sup></strong>kubera ko utazompebera mu kuzimu, canke ngo wemere ko intahemuka yawe ibona ukubora. <span id="chapter2_verse28"></span><strong><sup>28 </sup></strong>Wamenyesheje inzira z’ubuzima, uzonyuzurisha urweze mu maso hawe.’</p>
<p id="p11" data-pid="11" class="p11 sb"><span id="chapter2_verse29"></span><strong><sup>29 </sup></strong>“Bagabo, bene wacu, nta kimbuza kubabwirana umwidegemvyo wo kuvuga ku vyerekeye wa mukuru w’umuryango Dawidi, yuko yahwereye agahambwa, n’imva yiwe ikaba iri muri twebwe gushika n’uno musi. <span id="chapter2_verse30"></span><strong><sup>30 </sup></strong>Nuko rero, kubera ko yari umuhanuzi akaba kandi yari azi yuko Imana yari yaramurahiye indahiro yuko yokwicaritse ku ntebe yiwe y’ubwami uwo mu mafyinga yiwe, <span id="chapter2_verse31"></span><strong><sup>31 </sup></strong>yabonye imbere y’igihe ivyerekeye izuka rya Kristu yongera aravuga ivyaryo, yuko atahebewe mu kuzimu canke ngo umubiri wiwe ubone ukubora. <span id="chapter2_verse32"></span><strong><sup>32 </sup></strong>Uyo Yezu Imana yaramuzuye, kandi twese turi ivyabona vy’ico kintu. <span id="chapter2_verse33"></span><strong><sup>33 </sup></strong>Nuko rero, kubera ko yashizwe hejuru iburyo bw’Imana kandi akaronka ya mpwemu nyeranda yari yarasezeranywe ayihawe na Se, asutse iki mubona kandi mwumva. <span id="chapter2_verse34"></span><strong><sup>34 </sup></strong>Mu vy’ukuri Dawidi ntiyaduze mw’ijuru, mugabo ubwiwe avuga ati: ‘Yehova yabwiye Umukama wanje ati: “Icara iburyo bwanje, <span id="chapter2_verse35"></span><strong><sup>35 </sup></strong>gushika ngize abansi bawe nk’intebe y’ibirenge vyawe.”’ <span id="chapter2_verse36"></span><strong><sup>36 </sup></strong>Nuko rero inzu ya Isirayeli yose nimenye ata gukeka yuko Imana yamugize Umukama na Kristu, uwo Yezu mwebwe mwamanitse.”</p>
<p id="p12" data-pid="12" class="p12 sb"><span id="chapter2_verse37"></span><strong><sup>37 </sup></strong>Aho bumviye ivyo, basogotwa mu mitima, babwira Petero n’izindi ntumwa bati: “Bagabo, bene wacu, tugire dute?” <span id="chapter2_verse38"></span><strong><sup>38 </sup></strong>Petero ababwira ati: “Nimwigaye, kandi umwe wese muri mwebwe abatizwe mw’izina rya Yezu Kristu ku bwo kubabarirwa ibicumuro vyanyu, muzoheza muronke ya ngabirano ya gusa y’impwemu nyeranda. <span id="chapter2_verse39"></span><strong><sup>39 </sup></strong>Kuko umuhango ari uwanyu n’abana banyu be n’abari kure bose, abo Yehova Imana yacu ashobora guhamagara bose ngo baze kuri we.” <span id="chapter2_verse40"></span><strong><sup>40 </sup></strong>Kandi akoresheje ayandi majambo menshi, yarashinze intahe inogangije yongera aguma abahimiriza, ati: “Nimwikize iri yaruka rihetaraye.” <span id="chapter2_verse41"></span><strong><sup>41 </sup></strong>Nuko rero, abakiriye ijambo ryiwe n’umutima wabo wose barabatizwa, kuri uwo musi abantu nk’ibihumbi bitatu barongerwako. <span id="chapter2_verse42"></span><strong><sup>42 </sup></strong>Kandi babandanya kwihebera inyigisho y’intumwa no gusangira vyose, kwihereza imfungurwa no gusenga.</p>
<p id="p13" data-pid="13" class="p13 sb"><span id="chapter2_verse43"></span><strong><sup>43 </sup></strong>Emwe, ubwoba butangura gutekera abantu bose, hatangura no kuba ibitangaza n’ibimenyetso vyinshi, biciye ku ntumwa. <span id="chapter2_verse44"></span><strong><sup>44 </sup></strong>Ababaye abemera bose bari kumwe, bakaba <span id="page1592" class="pageNum" data-no="1592" data-before-text="1592"></span>kandi bari basangiye vyose, <span id="chapter2_verse45"></span><strong><sup>45 </sup></strong>kandi baragurisha amatongo yabo n’ivyo batunze, bakagaburira bose ibivuyemwo, nk’uko umuntu wese yaba akeneye. <span id="chapter2_verse46"></span><strong><sup>46 </sup></strong>Kandi imisi yose bama ku rusengero bahuje inama, bagafungurira ibifungurwa vyabo mu mazu yabo, bakihereza imfungurwa banezerewe cane kandi bari n’umutima utarimwo uburyarya, <span id="chapter2_verse47"></span><strong><sup>47 </sup></strong>bashemeza Imana kandi bakagira ubutoni ku bantu bose. Ico gihe nyene ku musi ku musi Yehova yaguma abongerako abaza barakizwa.</p>
<div class="groupFootnote"><aside epub:type="footnote"><div epub:type="footnote" id="footnote1"><p id="p206" data-pid="206"><a href="1001060445-split2.xhtml#footnotesource1">^ <span class="footnoteref">Ivyak. 2:1</span></a> Raba <a href="1001060600.xhtml#pos10529">Inyongera ya 21</a>.</p></div></aside>
</div>
</body>
</html>
