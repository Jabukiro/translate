<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 23</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">23</a> : <a href="bibleversenav44_23.xhtml">1 - 35</a></p>
<p id="p162" data-pid="162" class="p162 sb"><span id="chapter23"></span><span id="chapter23_verse1"></span><span class="w_ch"><strong>23 </strong></span>Paulo ashinga ijisho Inama Nkuru, avuga ati: “Bagabo, bene wacu, nagendeye imbere y’Imana mfise ijwi ryo mu mutima ritanyagiriza ikibi na gato gushika uno musi.” <span id="chapter23_verse2"></span><strong><sup>2 </sup></strong>Umuherezi mukuru Ananiya aca ategeka abahagaze iruhande yiwe kumukubita ku munwa. <span id="chapter23_verse3"></span><strong><sup>3 </sup></strong>Maze Paulo amubwira ati: “Imana igiye kugukubita, wa ruhome rusizwe ishwagara. Wewe wicaritswe no kuncira urubanza hisunzwe Itegeko, hanyuma urenge nya Tegeko, utegeke ngo bankubite?” <span id="chapter23_verse4"></span><strong><sup>4 </sup></strong>Abahagaze ng’aho bavuga bati: “Uratuka umuherezi mukuru w’Imana?” <span id="chapter23_verse5"></span><strong><sup>5 </sup></strong>Paulo na we avuga ati: “Bene wacu, sinari nzi ko ari umuherezi mukuru. Kuko vyanditswe ngo: ‘Ntukavuge nabi umutware w’igisata cawe.’”</p>
<p id="p163" data-pid="163" class="p163 sb"><span id="chapter23_verse6"></span><strong><sup>6 </sup></strong>Buno Paulo abonye yuko igice kimwe ari Abasadukayo mugabo ikindi kikaba Abafarizayo, arasemerera mu Nama Nkuru ati: “Bagabo, bene wacu, jewe ndi Umufarizayo, umwana w’Abafarizayo. Icizigiro c’izuka ry’abapfuye ni co ndiko ncirwako urubanza.” <span id="chapter23_verse7"></span><strong><sup>7 </sup></strong>Avuze ivyo, havyuka ugucanamwo hagati y’Abafarizayo n’Abasadukayo, nya bantu indiri bicamwo imigwi. <span id="chapter23_verse8"></span><strong><sup>8 </sup></strong>Kuko Abasadukayo bavuga ko ata zuka canke umumarayika canke impwemu bibaho, mugabo Abafarizayo bo bakavyatura icese vyose. <span id="chapter23_verse9"></span><strong><sup>9 </sup></strong>Nuko havyuka induru ikomeye, hanyuma bamwe mu banditsi bo mu mugambwe w’Abafarizayo barahaguruka batangura kuja impaka bimwe bikaze, bavuga bati: “Nta kibi na kimwe tubona muri uyu muntu; mugabo nimba impwemu canke umumarayika vyavuganye na we...” <span id="chapter23_verse10"></span><strong><sup>10 </sup></strong>Maze aho nya gucanamwo gukomereye, wa mukomanda wa gisirikare atinya yuko Paulo bohava bamutabagura, aca ategeka inteko z’abasoda kumanuka zikamushikura hagati yabo zikamuzana ku cicaro c’abasoda.</p>
<p id="p164" data-pid="164" class="p164 sb"><span id="chapter23_verse11"></span><strong><sup>11 </sup></strong>Mugabo ijoro rikurikira, Umukama ahagarara iruhande yiwe, avuga ati: “Gira umutima rugabo! Kuko nk’uko umaze igihe ushinga intahe inogangije ku binyerekeye i Yeruzalemu, ni na ko utegerezwa gushinga intahe i Roma.”</p>
<p id="p165" data-pid="165" class="p165 sb"><span id="chapter23_verse12"></span><strong><sup>12 </sup></strong>Maze bukeye, Abayuda baja umugambi mubi, bararahira barisiba yuko batoriye canke ngo banywe batishe Paulo. <span id="chapter23_verse13"></span><strong><sup>13 </sup></strong>Abantu barenga mirongo ine ni bo bagiye uwo mugambi mubi bashizeko n’indahiro; <span id="chapter23_verse14"></span><strong><sup>14 </sup></strong>hanyuma baja ku bakuru b’abaherezi n’abagabo b’inararibonye, bavuga bati: “Twarahiye turisiba dushimitse yuko ata dufungurwa na dukeyi tugeza mu kanwa tutishe Paulo. <span id="chapter23_verse15"></span><strong><sup>15 </sup></strong>Ubu rero, mwebwe hamwe n’Inama Nkuru nimwumvishe komanda igituma akwiye kumubamanukanira nk’aho mwoba mushaka kumenya neza ivyiwe. Mugabo imbere y’uko yegera tuzoba twiteguriye kumwica.”</p>
<p id="p166" data-pid="166" class="p166 sb"><span id="chapter23_verse16"></span><strong><sup>16 </sup></strong>Ariko rero, umuhungu wa mushiki wa Paulo yumva ivy’uwo mutego wabo, aca araza, yinjira ahari icicaro c’abasoda, abimenyesha Paulo. <span id="chapter23_verse17"></span><strong><sup>17 </sup></strong>Nuko Paulo ahamagara umwe mu ntwazangabo, avuga ati: “Jana <span id="page1631" class="pageNum" data-no="1631" data-before-text="1631"></span>uyu musore kwa komanda, kuko ari n’ikintu amumenyesha.” <span id="chapter23_verse18"></span><strong><sup>18 </sup></strong>Nuko uwo mugabo aramufata amujana kwa komanda, avuga ati: “Ya mbohe Paulo yampamagaye ansaba kukuzanira uyu musore, kuko ari n’ico akubwira.” <span id="chapter23_verse19"></span><strong><sup>19 </sup></strong>Nya mukomanda amufata ukuboko aragenda, atangura kumubaza mu mwiherero ati: “Ikintu ushaka kumenyesha ni igiki?” <span id="chapter23_verse20"></span><strong><sup>20 </sup></strong>Avuga ati: “Abayuda bumvikanye kugusaba kumanukana Paulo mu Nama Nkuru ejo nk’aho boba bashaka kumenya neza ivyiwe. <span id="chapter23_verse21"></span><strong><sup>21 </sup></strong>Na canecane, ntureke ngo bakwumvishe unyurwe, kuko abagabo barenga mirongo ine bo muri bo bamureretse, kandi barahiye barisiba yuko batazogenda bariye canke ngo banywe batamwishe; kandi ubu biteguye, barindiriye ico ubemerera.” <span id="chapter23_verse22"></span><strong><sup>22 </sup></strong>Nuko nya mukomanda arareka nya musore aragenda amaze kumutegeka ati: “Ntihagire uwo ukerukiriza yuko wamenyesheje ivyo bintu.”</p>
<p id="p167" data-pid="167" class="p167 sb"><span id="chapter23_verse23"></span><strong><sup>23 </sup></strong>Hanyuma atumako babiri mu ntwazangabo, avuga ati: “Tegura abasoda amajana abiri bo kugenda gushika i Sezariya, hamwe n’abagabo mirongo irindwi bagendera ku mafarasi be n’abagabo amajana abiri bitwaza amacumu, kw’isaha ya gatatu y’ijoro. <span id="chapter23_verse24"></span><strong><sup>24 </sup></strong>Vyongeye, tanga n’ibitwazi kugira burizeko Paulo bamujane ata nkomanzi kwa Felisi buramatari.” <span id="chapter23_verse25"></span><strong><sup>25 </sup></strong>Araheza yandika ikete rimeze uku:</p>
<p id="p168" data-pid="168" class="p168 sb"><span id="chapter23_verse26"></span><strong><sup>26 </sup></strong>“Kolode Lisiyasi, kuri Nyakwubahwa Buramatari Felisi: Ndabaramukije! <span id="chapter23_verse27"></span><strong><sup>27 </sup></strong>Uyu mugabo yafashwe n’Abayuda, bakaba bagira bamukureho, mugabo naciye buno nyene nzanana n’inteko z’abasoda ndamutabara, kuko numvise ko ari Umuroma. <span id="chapter23_verse28"></span><strong><sup>28 </sup></strong>Kandi kubera nashaka kumenya neza ico bamwagiriza, naramumanukanye mu Nama Nkuru yabo. <span id="chapter23_verse29"></span><strong><sup>29 </sup></strong>Nasanze yagirizwa ibijanye n’ibibazo vy’Itegeko ryabo, mugabo nta kintu na kimwe aregwa gikwiriye kumwicisha canke kumushirisha mu mvuto. <span id="chapter23_verse30"></span><strong><sup>30 </sup></strong>Mugabo kubera yuko namenyeshejwe umugambi mubi yagiriwe, nciye ndamukurungikira, nongera ntegeka abamwagiriza ko bomwagiririza imbere yawe.”</p>
<p id="p169" data-pid="169" class="p169 sb"><span id="chapter23_verse31"></span><strong><sup>31 </sup></strong>Abo basoda rero bafata Paulo nk’uko amategeko bahawe ari, bamutwara mw’ijoro i Antipatiri. <span id="chapter23_verse32"></span><strong><sup>32 </sup></strong>Bukeye, barareka abagendera ku mafarasi baba ari bo bajana na we, na bo basubira ku cicaro c’abasoda. <span id="chapter23_verse33"></span><strong><sup>33 </sup></strong>Nya bantu bagendera ku mafarasi binjira i Sezariya, baha buramatari rya kete bongera bamushikiriza Paulo. <span id="chapter23_verse34"></span><strong><sup>34 </sup></strong>Nuko ararisoma hanyuma abaza intara yavamwo, araheza amenya neza yuko yari uw’i Silisiya. <span id="chapter23_verse35"></span><strong><sup>35 </sup></strong>Avuga ati: “Nzokwumviriza neza abakwagiriza na bo nibamara gushika.” Aca ategeka yuko bamucungira mu kirimba c’umwami Herodi.</p>
</body>
</html>
