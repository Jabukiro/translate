<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 24</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">24</a> : <a href="bibleversenav44_24.xhtml">1 - 27</a></p>
<p id="p170" data-pid="170" class="p170 sb"><span id="chapter24"></span><span id="chapter24_verse1"></span><span class="w_ch"><strong>24 </strong></span>Haciye imisi itanu, umuherezi mukuru Ananiya amanukana n’abagabo b’inararibonye bakeyi hamwe n’umuntu azi kuvugira imbere y’abantu, uwitwa Teritulo, hanyuma barega Paulo kuri buramatari. <span id="chapter24_verse2"></span><strong><sup>2 </sup></strong>Ahamagawe, Teritulo atangura kumwagiriza, ati:</p>
<p id="p171" data-pid="171" class="p171 sb">“Kubera ko dufise amahoro menshi biciye kuri wewe be <span id="page1632" class="pageNum" data-no="1632" data-before-text="1632"></span>n’uko hari ibiriko biratunganywa busha muri iri hanga biciye ku gutegekanya ibintu kwawe, <span id="chapter24_verse3"></span><strong><sup>3 </sup></strong>mu bihe vyose n’ahantu hose turavyakirana ugukenguruka kwinshi, Nyakwubahwa Felisi. <span id="chapter24_verse4"></span><strong><sup>4 </sup></strong>Mugabo kugira singufatire cane, ndakwinginze utwumve gatoyi mu kumera neza kwawe. <span id="chapter24_verse5"></span><strong><sup>5 </sup></strong>Kuko twasanze uyu mugabo ari ikiza, avyura imigumuko mu Bayuda bose kw’isi yose, akaba na kizigenza w’umuce w’idini w’Abanyanazareti, <span id="chapter24_verse6"></span><strong><sup>6 </sup></strong>akaba kandi ari umuntu yagerageje guhumanya urusengero, tukaba twamufashe. <span id="chapter24_verse7"></span><strong>7</strong><span id="footnotesource22"></span><a epub:type="noteref" href="#footnote22">*</a> —— <span id="chapter24_verse8"></span><strong><sup>8 </sup></strong>Wewe ubwawe mu kumusambisha urashobora kumenya ivy’ivyo vyose tumwagiriza avyivugiye.”</p>
<p id="p172" data-pid="172" class="p172 sb"><span id="chapter24_verse9"></span><strong><sup>9 </sup></strong>Kuri ivyo Abayuda na bo nyene biyunga kuri ico gitero, bemeza yuko ivyo ari ko biri. <span id="chapter24_verse10"></span><strong><sup>10 </sup></strong>Paulo na we, aho buramatari amuhereye ikimenyetso akoresheje umutwe mu kumwemerera kuvuga, yishura ati:</p>
<p id="p173" data-pid="173" class="p173 sb">“Kubera nzi neza yuko umaze imyaka myinshi uri umucamanza w’iri hanga, bitumye mvuga ivyanje ata ngorane mu kwiregura, <span id="chapter24_verse11"></span><strong><sup>11 </sup></strong>narirya wewe ushoboye kumenya yuko kuri jewe ata misi irenze cumi n’ibiri irahaca kuva nduze gusenga i Yeruzalemu; <span id="chapter24_verse12"></span><strong><sup>12 </sup></strong>kandi ntibansanze mu rusengero ndiko mparira n’umuntu n’umwe canke ntera akagwi guhundara hamwe, haba mu masinagogi canke mu gisagara hose. <span id="chapter24_verse13"></span><strong><sup>13 </sup></strong>Eka ntibashobora no kwemeza imbere yawe ivyo banyagiriza ubu nyene. <span id="chapter24_verse14"></span><strong><sup>14 </sup></strong>Mugabo ico nkwemereye coco ni iki: nk’uko ya nzira bita ‘umuce w’idini’ iri, ni ko ndiko nkorera Imana ya ba sogokuruza banje igikorwa ceranda, nk’uko nemera ibintu vyose biri mw’Itegeko kandi vyanditswe mu Bahanuzi; <span id="chapter24_verse15"></span><strong><sup>15 </sup></strong>kandi ndafise icizigiro ku Mana, ari na co cizigiro aba na bo nyene bafise, yuko hagiye kubaho izuka ry’abagororotsi n’abatari abagororotsi. <span id="chapter24_verse16"></span><strong><sup>16 </sup></strong>Muri ivyo koko ni ho ndiko nihata ubudahengeshanya ngo ngire ijwi ryo mu mutima rimbwira ko ata kibi ndiko nkorera Imana n’abantu. <span id="chapter24_verse17"></span><strong><sup>17 </sup></strong>Nuko haciye imyaka itari mike ndashika kugira ngo nzanire ihanga ryanje imfashanyo y’aboro, n’amashikanwa. <span id="chapter24_verse18"></span><strong><sup>18 </sup></strong>Igihe nari kuri ivyo, bansanze mu rusengero mpumanuwe nk’uko bisabwa, mugabo ata sinzi canke uruhagarara. Mugabo hari Abayuda bamwe bo mu ntara ya Aziya <span id="chapter24_verse19"></span><strong><sup>19 </sup></strong>bari bakwiye kuba bahari imbere yawe bakanyagiriza nimba hoba hari ico bandega. <span id="chapter24_verse20"></span><strong><sup>20 </sup></strong>Canke na ho, abari ng’aha nibivugire ubwabo ikibi babonye igihe nari mpagaze imbere y’Inama Nkuru, <span id="chapter24_verse21"></span><strong><sup>21 </sup></strong>atari iri jambo rimwe nasemereye mpagaze muri bo, nti: ‘Izuka ry’abapfuye ni ryo ndiko ncirwako urubanza uno musi imbere yanyu.’”</p>
<p id="p174" data-pid="174" class="p174 sb"><span id="chapter24_verse22"></span><strong><sup>22 </sup></strong>Ariko Felisi, kubera yari azi neza ivy’iyo Nzira, ashira abo bantu ku kindi gihe, avuga ati: “Aho Lisiyasi komanda wa gisirikare azomanukira hose, nzofata ingingo kuri ivyo bintu biberekeye.” <span id="chapter24_verse23"></span><strong><sup>23 </sup></strong>Hanyuma ategeka intwazangabo yuko uwo muntu aguma <span id="page1633" class="pageNum" data-no="1633" data-before-text="1633"></span>acunzwe mugabo agatezurirwa gatoyi mu kubohwa kwiwe, be n’uko atobuza umuntu n’umwe mu biwe kumukorera.</p>
<p id="p175" data-pid="175" class="p175 sb"><span id="chapter24_verse24"></span><strong><sup>24 </sup></strong>Haciye imisi mikeyi Felisi arashika ari kumwe na Durusila umugore wiwe, akaba yari Umuyudakazi, hanyuma atumako Paulo maze aramwumviriza ku bijanye n’ukwemera Kristu Yezu. <span id="chapter24_verse25"></span><strong><sup>25 </sup></strong>Mugabo avuze ibijanye n’ubugororotsi n’ukwigumya be n’ivy’uguca imanza kuzoza, Felisi agira ubwoba, yishura ati: “Ubu nugende, mugabo ninaronka umwanya ubereye nzosubira ngutumeko.” <span id="chapter24_verse26"></span><strong><sup>26 </sup></strong>Ariko ico gihe nyene yari yizigiye ko Paulo amuha amahera. Ni co catumye anarushirizaho kumutumako kenshi, akayaga na we. <span id="chapter24_verse27"></span><strong><sup>27 </sup></strong>Mugabo haheze imyaka ibiri, Felisi asubirirwa na Porusiyo Fesito; hanyuma kubera ko Felisi yipfuza kwitonesha ku Bayuda, asiga Paulo aboshwe.</p>
<div class="groupFootnote"><aside epub:type="footnote"><div epub:type="footnote" id="footnote22"><p id="p227" data-pid="227"><a href="1001060445-split24.xhtml#footnotesource22">^ <span class="footnoteref">Ivyak. 24:7</span></a> Raba Ivk 8:37, akajambo k’epfo.</p></div></aside>
</div>
</body>
</html>
