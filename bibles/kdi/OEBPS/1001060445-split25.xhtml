<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 25</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">25</a> : <a href="bibleversenav44_25.xhtml">1 - 27</a></p>
<p id="p176" data-pid="176" class="p176 sb"><span id="chapter25"></span><span id="chapter25_verse1"></span><span class="w_ch"><strong>25 </strong></span>Fesito rero, amaze gushikira amabanga yo gutwara intara, haciye imisi itatu aduga i Yeruzalemu avuye i Sezariya; <span id="chapter25_verse2"></span><strong><sup>2 </sup></strong>hanyuma abakuru b’abaherezi n’abantu bakurubakuru bo mu Bayuda barega Paulo kuri we. Nuko batangura kumwinginga, <span id="chapter25_verse3"></span><strong><sup>3 </sup></strong>bisabira ku vy’uwo mugabo ko yobagirira ubutoni akamutumako ngo aze i Yeruzalemu, kuko bari bateze umutego ngo bamwice mu nzira. <span id="chapter25_verse4"></span><strong><sup>4 </sup></strong>Ariko Fesito yishura yuko Paulo yari kuguma acungiwe i Sezariya be n’uko we ubwiwe yagira ajeyo vuba. <span id="chapter25_verse5"></span><strong><sup>5 </sup></strong>Avuga ati: “Ku bw’ivyo rero, abakuru bo muri mwebwe nibamanukane nanje bamwagirize, nimba hari ikintu kitabereye kuri uwo mugabo.”</p>
<p id="p177" data-pid="177" class="p177 sb"><span id="chapter25_verse6"></span><strong><sup>6 </sup></strong>Nuko amaze imisi itarenga umunani canke cumi muri bo, amanuka i Sezariya, hanyuma bukeye yicara ku ntebe y’imanza, ategeka ko bazana Paulo. <span id="chapter25_verse7"></span><strong><sup>7 </sup></strong>Ashitse, Abayuda bari bamanutse bavuye i Yeruzalemu bahagarara bamukikuje, bamurega ibirego vyinshi kandi bikomakomeye batashobora kwerekanira ibimenyamenya.</p>
<p id="p178" data-pid="178" class="p178 sb"><span id="chapter25_verse8"></span><strong><sup>8 </sup></strong>Mugabo Paulo mu kwiregura avuga ati: “Nta gicumuro na kimwe nakoze haba kw’Itegeko ry’Abayuda canke ku rusengero canke kuri Sezari.” <span id="chapter25_verse9"></span><strong><sup>9 </sup></strong>Fesito ashaka kwitonesha ku Bayuda, aca yishura Paulo ati: “Woba ushaka kuduga i Yeruzalemu ukaba ari ho ucirirwa urubanza imbere yanje kuri ivyo bintu?” <span id="chapter25_verse10"></span><strong><sup>10 </sup></strong>Mugabo Paulo avuga ati: “Mpagaze imbere y’intebe y’imanza ya Sezari, aho mbwirizwa gucirwa urubanza. Nta kibi na kimwe nakoreye Abayuda, nk’uko na wewe uvyibonera neza. <span id="chapter25_verse11"></span><strong><sup>11 </sup></strong>Nimba ndi inkozi y’ikibi koko hakaba kandi hari ikintu nakoze gikwiriye kunyicisha, sinanse gupfa; ariko nimba mu vyo aba banyagiriza ata na kimwe kihari, nta n’umwe ashobora kuntanga kuri bo kugira ngo abanezereze. Nungururije kwa Sezari!” <span id="chapter25_verse12"></span><strong><sup>12 </sup></strong>Maze Fesito, amaze kuvugana n’ikoraniro ry’abajanama, yishura ati: “Kwa Sezari ni ho wungururije; kwa Sezari ni ho uzoja.”</p>
<p id="p179" data-pid="179" class="p179 sb"><span id="chapter25_verse13"></span><strong><sup>13 </sup></strong>Haciye imisi mikeyi, Agiripa umwami na Berenise bashika i Sezariya mu rugendo <span id="page1634" class="pageNum" data-no="1634" data-before-text="1634"></span>rwo kuramutsa Fesito. <span id="chapter25_verse14"></span><strong><sup>14 </sup></strong>Nuko, bariko barahamara imisi itari mike, Fesito ashira imbere y’umwami ikibazo ca Paulo, ati:</p>
<p id="p180" data-pid="180" class="p180 sb">“Hari umugabo umwe Felisi yasize ari imbohe, <span id="chapter25_verse15"></span><strong><sup>15 </sup></strong>kandi igihe nari i Yeruzalemu abakuru b’abaherezi n’abagabo b’inararibonye bo mu Bayuda baramureze, basaba yuko yokubitwa intahe mu gahanga. <span id="chapter25_verse16"></span><strong><sup>16 </sup></strong>Mugabo nabishuye yuko atari ko bisanzwe bigenda mu Baroma gutanga umuntu kugira ngo abantu banezerwe, imbere y’uko uwagirizwa ahura amaso mu yandi n’abamwagiriza, akaronka akaryo ko kwiregura ku vyo aregwa. <span id="chapter25_verse17"></span><strong><sup>17 </sup></strong>Aho bamariye rero gukoranira hamwe ng’aha, sinatebaganye, ahubwo ku musi ukurikira naciye nicara ku ntebe y’imanza, ntegeka ko bazana nya mugabo. <span id="chapter25_verse18"></span><strong><sup>18 </sup></strong>Aho abagiriji bahagurukiye, nta kirego na kimwe bashikirije c’ibintu bibi nari namwiyumviriyeko. <span id="chapter25_verse19"></span><strong><sup>19 </sup></strong>Bari bafitaniye gusa impari ku vyerekeye ugusenga ibimana kwabo no ku vyerekeye uwitwa Yezu yari yarapfuye mugabo Paulo akaguma yemeza ko ari muzima. <span id="chapter25_verse20"></span><strong><sup>20 </sup></strong>Nuko, nzazaniwe na nya bihari vyabaye kuri ivyo bintu, ndamubaza nimba yoshima kuja i Yeruzalemu akaba ari ho acirwa urubanza kuri ivyo bintu. <span id="chapter25_verse21"></span><strong><sup>21 </sup></strong>Mugabo aho Paulo yungururije agasaba kuguma acunzwe arindiriye ingingo ifatwa na Nyeningoma, nategetse ko aguma acunzwe gushika ndamurungike kwa Sezari.”</p>
<p id="p181" data-pid="181" class="p181 sb"><span id="chapter25_verse22"></span><strong><sup>22 </sup></strong>Nuko Agiripa abwira Fesito ati: “Na jewe noshima kwumva uyo muntu.” Na we avuga ati: “Ejo uzomwumva.” <span id="chapter25_verse23"></span><strong><sup>23 </sup></strong>Bukeye rero, Agiripa na Berenise bazanana ukwiyerekana kw’agatangaza kwa cane, hanyuma binjira mw’iyumviririzo ry’imanza bari kumwe n’abakomanda ba gisirikare hamwe n’abagabo bubahwa bo mu gisagara, maze Fesito atanze itegeko, bazana Paulo. <span id="chapter25_verse24"></span><strong><sup>24 </sup></strong>Fesito avuga ati: “Mwami Agiripa namwe mwese muri kumwe natwe ng’aha, murabona uyu mugabo Abayuda indiri bose hamwe banyituyeko i Yeruzalemu n’ino ku bimwerekeye, basemerera ngo ntiyari akwiye kubandanya kubaho. <span id="chapter25_verse25"></span><strong><sup>25 </sup></strong>Mugabo nabonye ko ata kintu na kimwe yari yakoze gikwiriye kumwicisha. Aho rero uyu mugabo ubwiwe yungururije kwa Nyeningoma, nafashe ingingo yo kumurungika. <span id="chapter25_verse26"></span><strong><sup>26 </sup></strong>Mugabo ku bimwerekeye nta kintu na kimwe mfise gitomoye co kwandikira Umukama wanje. Ni co gituma namuzanye imbere yanyu, na canecane imbere yawe, Mwami Agiripa, kugira ngo isambishwa niryamara kuba, ndonke ico nandika. <span id="chapter25_verse27"></span><strong><sup>27 </sup></strong>Kuko bisa n’ibitumvikana kuri jewe kurungika imbohe sinerekane n’ibirego iregwa.”</p>
</body>
</html>
