<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 26</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">26</a> : <a href="bibleversenav44_26.xhtml">1 - 32</a></p>
<p id="p182" data-pid="182" class="p182 sb"><span id="chapter26"></span><span id="chapter26_verse1"></span><span class="w_ch"><strong>26 </strong></span>Agiripa abwira Paulo ati: “Uremerewe kwiburanira.” Maze Paulo aramvura ukuboko, atangura kwiregura ati:</p>
<p id="p183" data-pid="183" class="p183 sb"><span id="chapter26_verse2"></span><strong><sup>2 </sup></strong>“Ku bintu vyose nagirizwa n’Abayuda, Mwami Agiripa, mbona ko mpiriwe kubona imbere yawe ari ho ngiye kwiregurira uno musi, <span id="chapter26_verse3"></span><strong><sup>3 </sup></strong>canecane ko uri umuhanga mu vy’imigenzo yose n’impari vyo mu Bayuda. Ndakwinginze rero unyumvirize wihanganye.</p>
<p id="p184" data-pid="184" class="p184 sb"><span id="page1635" class="pageNum" data-no="1635" data-before-text="1635"></span><span id="chapter26_verse4"></span><strong><sup>4 </sup></strong>“Nkako, ku bijanye n’uburyo nabayeho kuva mu buto guhera mu ntango mw’ihanga ryanje n’i Yeruzalemu, Abayuda bose <span id="chapter26_verse5"></span><strong><sup>5 </sup></strong>banzi kuva mu ntango, nimba bashaka koko kubishingira intahe, barazi yuko nabayeho ndi Umufarizayo nk’uko umuce w’idini usumvya iyindi gukavya wo mu nsengo yacu uri. <span id="chapter26_verse6"></span><strong><sup>6 </sup></strong>Yamara ubu ku bw’icizigiro c’umuhango Imana yahaye ba sogokuruza bacu, ndarengukijwe mu rubanza; <span id="chapter26_verse7"></span><strong><sup>7 </sup></strong>mugabo imiryango yacu cumi n’ibiri yizigiye gushikira iranguka ry’uyo muhango mu kuyikorera igikorwa ceranda n’umwete mwinshi ijoro n’umurango. Ku vy’ico cizigiro ni ho nagirizwa n’Abayuda, ewe mwami!</p>
<p id="p185" data-pid="185" class="p185 sb"><span id="chapter26_verse8"></span><strong><sup>8 </sup></strong>“Kubera iki bibonwa nk’ibitokwemerwa muri mwebwe yuko Imana izura abapfuye? <span id="chapter26_verse9"></span><strong><sup>9 </sup></strong>Jeho nari nahoze vy’ukuri niyumvira muri jewe ko nabwirizwa gukora ibikorwa vyinshi vyo kurwanya izina rya Yezu Umunyanazareti; <span id="chapter26_verse10"></span><strong><sup>10 </sup></strong>ni na vyo nakoze i Yeruzalemu, kandi benshi mu beranda narabugaraniye mu mabohero, kuko nari nahawe ububasha n’abakuru b’abaherezi; kandi igihe baba babwirizwa kwicwa, natanga ijwi ryo kubishigikira. <span id="chapter26_verse11"></span><strong><sup>11 </sup></strong>Kandi mu kubahana kenshi mu masinagogi yose naragerageza kubahata ngo bihakane ukwizera; kandi kubera ko nari nasaze bimwe birengeje mu kubanka, naraheba nkabahama no mu bisagara vyo hanze.</p>
<p id="p186" data-pid="186" class="p186 sb"><span id="chapter26_verse12"></span><strong><sup>12 </sup></strong>“Muri utwo twigoro, igihe nari ku rugendo nja i Damasiko mfise ububasha n’igikorwa nahawe n’abakuru b’abaherezi, <span id="chapter26_verse13"></span><strong><sup>13 </sup></strong>narabonye ku mutaga ku nzira, ewe mwami, umuco urusha izuba gukayangana uravya uvuye mw’ijuru, urabiriza irya n’ino yanje n’irya n’ino y’abari bafatanije nanje urugendo. <span id="chapter26_verse14"></span><strong><sup>14 </sup></strong>Twese tumaze kugwa hasi, numva ijwi rimbwira mu rurimi rw’igiheburayo riti: ‘Sauli, Sauli, umpamira iki? Erega kuguma utera imigere ku mihunda birakugirira nabi.’ <span id="chapter26_verse15"></span><strong><sup>15 </sup></strong>Mugabo mvuga nti: ‘Uri nde ga Mukama?’ Umukama na we ati: ‘Ndi Yezu, uwo uriko urahama. <span id="chapter26_verse16"></span><strong><sup>16 </sup></strong>Yamara rero, haguruka uhagarare ku birenge vyawe. Kuko iki ari co nkwiyerekeye, kugira ngo ndagutore ube umusuku n’icabona c’ivyo wabonye n’ivyo nzokwereka ku binyerekeye; <span id="chapter26_verse17"></span><strong><sup>17 </sup></strong>kandi nzokurokora ngukize iki gisata n’amahanga, ivyo ngutumyeko, <span id="chapter26_verse18"></span><strong><sup>18 </sup></strong>ngo uhumure amaso yabo, ngo ubahindukize bave mu mwiza baje ku muco, kandi ngo bave mu bubasha bwa Shetani baje ku Mana, kugira ngo baronke ukubabarirwa ibicumuro be n’intoranwa mu bejejwe n’ukunyizera.’</p>
<p id="p187" data-pid="187" class="p187 sb"><span id="chapter26_verse19"></span><strong><sup>19 </sup></strong>“Ni co gituma, Mwami Agiripa, ntagambarariye ivyo bintu nabonye bivuye mw’ijuru, <span id="chapter26_verse20"></span><strong><sup>20 </sup></strong>mugabo mpereye ku bantu b’i Damasiko no ku b’i Yeruzalemu, no ku gihugu cose ca Yudaya, no ku mahanga, nagenda njana ubutumwa bw’uko bakwiye kwigaya, bagahindukirira Imana mu gukora ibikorwa bikwiranye n’ukwigaya. <span id="chapter26_verse21"></span><strong><sup>21 </sup></strong>Ivyo ni vyo vyatumye Abayuda bamfata mu rusengero bakagerageza kungandagura. <span id="chapter26_verse22"></span><strong><sup>22 </sup></strong>Ariko kubera yuko naronse imfashanyo iva ku Mana ndabandanya kugeza uno musi <span id="page1636" class="pageNum" data-no="1636" data-before-text="1636"></span>gushinga intahe ku bato no ku bahambaye, mugabo ata kindi mvuga atari ivyo Abahanuzi be na Musa bavuze ko vyari bigiye kuba, <span id="chapter26_verse23"></span><strong><sup>23 </sup></strong>yuko Kristu yabwirizwa kubabazwa, kandi ko mu kuba uwa mbere mu kuzurwa mu bapfuye, yari agiye kwamamaza umuco kuri iki gisata no ku mahanga.”</p>
<p id="p188" data-pid="188" class="p188 sb"><span id="chapter26_verse24"></span><strong><sup>24 </sup></strong>Akiriko aravuga ivyo bintu mu kwiregura, Fesito avuga n’ijwi rirenga ati: “Erega Paulo urasaze! Ukwiga kwa cane kuriko kuragusaza!” <span id="chapter26_verse25"></span><strong><sup>25 </sup></strong>Mugabo Paulo avuga ati: “Sinsaze, Nyakwubahwa Fesito, ahubwo ndiko mvuga amajambo y’ukuri n’ay’ukurorana kw’umuzirikanyi. <span id="chapter26_verse26"></span><strong><sup>26 </sup></strong>Mu vy’ukuri, umwami ndiko ndabwirana umwidegemvyo wo kuvuga arazi neza ivyo bintu; kuko nanyuzwe ko ata na kimwe muri ivyo kimucika, kuko ivyo bintu bitakorewe mu mfuruka. <span id="chapter26_verse27"></span><strong><sup>27 </sup></strong>Mbega Mwami Agiripa, uremera Abahanuzi? Ndazi ko ubemera.” <span id="chapter26_verse28"></span><strong><sup>28 </sup></strong>Mugabo Agiripa abwira Paulo ati: “Mu mwanya mutoyi wotuma nyurwa ngacika umukirisu.” <span id="chapter26_verse29"></span><strong><sup>29 </sup></strong>Kuri ivyo Paulo avuga ati: “Ico nsaba Imana ni uko haba mu mwanya mutoyi canke mu mwanya muremure atoba wewe gusa ahubwo ko n’abo bose banyumva uno musi bocika abameze nk’uko nanje ndi, havuyemwo izi mvuto.”</p>
<p id="p189" data-pid="189" class="p189 sb"><span id="chapter26_verse30"></span><strong><sup>30 </sup></strong>Nuko umwami arahaguruka, na buramatari na Berenise be n’abari bicaranye na bo. <span id="chapter26_verse31"></span><strong><sup>31 </sup></strong>Mugabo bahavuye, batangura kuvugana, bati: “Uyu muntu nta kintu na kimwe akora gikwiriye kumwicisha canke kumushirisha mu mvuto.” <span id="chapter26_verse32"></span><strong><sup>32 </sup></strong>Vyongeye, Agiripa abwira Fesito ati: “Uyu muntu yari kurekurwa iyo ataba yungururije kwa Sezari.”</p>
</body>
</html>
