<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 27</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">27</a> : <a href="bibleversenav44_27.xhtml">1 - 44</a></p>
<p id="p190" data-pid="190" class="p190 sb"><span id="chapter27"></span><span id="chapter27_verse1"></span><span class="w_ch"><strong>27 </strong></span>Maze aho hafatiwe ingingo y’uko dufata ubwato tukaja mu Butaliyano, Paulo n’izindi mbohe bashikirizwa intwazangabo yitwa Yuliyo yo mu nteko za Ogusito. <span id="chapter27_verse2"></span><strong><sup>2 </sup></strong>Twuriye ubwato bw’i Aduramutiyo bwagira buje mu turere two ku nkengera y’intara ya Aziya, turagenda, turi kumwe na Arisitariko Umunyamakedoniya w’i Tesalonika. <span id="chapter27_verse3"></span><strong><sup>3 </sup></strong>Ku musi ukurikira dushika i Sidoni, maze Yuliyo afatana ubuntu Paulo hanyuma aramwemerera kuja ku bagenzi biwe, akitwararikwa na bo.</p>
<p id="p191" data-pid="191" class="p191 sb"><span id="chapter27_verse4"></span><strong><sup>4 </sup></strong>Nuko dufata ikiyaga tuvuye ng’aho tugenda twikinze Shipure, kubera ko imiyaga yaturuka imbere; <span id="chapter27_verse5"></span><strong><sup>5 </sup></strong>hanyuma tugendera ku mazi duciye mw’igezi ry’ikiyaga iruhande ya Silisiya na Pamfiliya, maze duhagarara ku kivuko c’i Mira muri Lisiya. <span id="chapter27_verse6"></span><strong><sup>6 </sup></strong>Mugabo ng’aho ya ntwazangabo ibona ubwato bw’i Alegizandiriya bwari bugiye mu Butaliyano, iraheza irabutwuriza. <span id="chapter27_verse7"></span><strong><sup>7 </sup></strong>Maze, haciye imisi itari mike tugenda bukebuke tugashika i Kinido bigoranye, kuko umuyaga utadukundiye kubandanya, tugenda twikinze Kirete i Salumone, <span id="chapter27_verse8"></span><strong><sup>8 </sup></strong>tugendera hafi y’inkengera yaho bigoranye, dushika ahantu hamwe hitwa Bivuko Vyiza, hafi yaho hakaba hari igisagara Laseya.</p>
<p id="p192" data-pid="192" class="p192 sb"><span id="chapter27_verse9"></span><strong><sup>9 </sup></strong>Kubera ko hari haciye igihe kitari gito kandi ico gihe kugendera ku mazi bikaba vyarimwo akaga kuko n’ukwisonzesha kw’umusi w’impongano<span id="footnotesource23"></span><a epub:type="noteref" href="#footnote23">*</a> <span id="page1637" class="pageNum" data-no="1637" data-before-text="1637"></span>kwari kwamaze kurengana, Paulo atanga iciyumviro, <span id="chapter27_verse10"></span><strong><sup>10 </sup></strong>ababwira ati: “Bagabo, ndabona yuko kugendera ku mazi biza kubamwo ivyago n’uruhombo rukomeye atari ku mizigo n’ubwato gusa ariko no ku buzima bwacu.” <span id="chapter27_verse11"></span><strong><sup>11 </sup></strong>Ariko ya ntwazangabo yumvira uwutwara imeri na nyeneyo aho kwumvira ibivuzwe na Paulo. <span id="chapter27_verse12"></span><strong><sup>12 </sup></strong>Maze kubera ko kuri nya kivuko hari hagoye kumara urushana, abenshi batanga iciyumviro co kuhava, kugira ngo barabe ko hari ukuntu boshika i Feniki habe ari ho bamara urushana, kikaba ari ikivuko c’i Kirete kiraba mu buraruko bushira ubuseruko no mu bumanuko bushira ubuseruko.</p>
<p id="p193" data-pid="193" class="p193 sb"><span id="chapter27_verse13"></span><strong><sup>13 </sup></strong>Vyongeye, aho umuyaga wo mu bumanuko uhuhutiye bukebuke, biyumvira yuko ari nk’aho bari bamaze gushika ku ntumbero yabo, baraheza bakutsa inanga, hanyuma bagendera hafi y’inkengera ya Kirete. <span id="chapter27_verse14"></span><strong><sup>14 </sup></strong>Ariko haciye akanya, umuyaga w’igihuhusi witwa Ewurakiloni wisuka kuri iryo zinga. <span id="chapter27_verse15"></span><strong><sup>15 </sup></strong>Kubera ko ubwato bwari bwafashwe n’umuyaga bimwe bikaze bukaba butari bushoboye kuguma buhanganye n’umuyaga, twararetse uratujana. <span id="chapter27_verse16"></span><strong><sup>16 </sup></strong>Nuko turanyaragasa twikinze izinga ritoyi ryitwa Kawuda, yamara tuja gushobora kugumya akato ko kwifashisha kari kw’itenzi<span id="footnotesource24"></span><a epub:type="noteref" href="#footnote24">*</a> bigoranye. <span id="chapter27_verse17"></span><strong><sup>17 </sup></strong>Mugabo bamaze kukuriza batangura gukoresha imigozi kugira ngo badade nya bwato munsi; kandi kubera gutinya guseka ubwato ku bidunduri vy’imisenyi vyitwa Siriti, bamanura ibifashe ihema maze babona kujanwa n’umuyaga. <span id="chapter27_verse18"></span><strong><sup>18 </sup></strong>Yamara kubera ko twariko tuzungazungishwa n’igihuhusi bimwe bikaze, ku musi ukurikira batangura kuremurura imeri; <span id="chapter27_verse19"></span><strong><sup>19 </sup></strong>ku musi ugira gatatu, bata ibikoresho vy’ubwato n’amaboko yabo bwite.</p>
<p id="p194" data-pid="194" class="p194 sb"><span id="chapter27_verse20"></span><strong><sup>20 </sup></strong>Haciye imisi myinshi ata zuba canke inyenyeri biboneka, n’igihuhusi cari kuri twebwe kikaba kitari gike, amaherezo icizigiro cacu cose co gukira gitangura kuvaho. <span id="chapter27_verse21"></span><strong><sup>21 </sup></strong>Haciye igihe kirekire birinda ibifungurwa, Paulo araheza ahagarara hagati muri bo, avuga ati: “Bagabo, mwari kuba mwumviye impanuro yanje ntimufate ikiyaga muvuye i Kirete ngo mugire ibi vyago n’uru ruhombo. <span id="chapter27_verse22"></span><strong><sup>22 </sup></strong>Naho ari ukwo, ubu ndabasavye mureme, kuko ata muntu n’umwe muri mwebwe azohasigara, atari ubwato gusa. <span id="chapter27_verse23"></span><strong><sup>23 </sup></strong>Kuko muri iri joro iruhande yanje hahagaze umumarayika w’Imana negukira, ari na yo nkorera igikorwa ceranda, <span id="chapter27_verse24"></span><strong><sup>24 </sup></strong>avuga ati: ‘Ntutinye, Paulo. Utegerezwa guhagarara imbere ya Sezari, kandi ehe Imana yaguhaye ata kangonongono abo muri kumwe mu bwato bose.’ <span id="chapter27_verse25"></span><strong><sup>25 </sup></strong>Nimureme rero, mwa bagabo; kuko nemera Imana yuko biza kuba nk’uko nabibwiwe. <span id="chapter27_verse26"></span><strong><sup>26 </sup></strong>Ariko dutegerezwa gusukwa i musozi kw’izinga kanaka.”</p>
<p id="p195" data-pid="195" class="p195 sb"><span id="chapter27_verse27"></span><strong><sup>27 </sup></strong>Maze ijoro rigira cumi na kane rigeze, tukaba twariko tuzungazungishwa tujanwa irya n’ino ku kiyaga ca Adiriya, mu gicugu abasoza batangura <span id="page1638" class="pageNum" data-no="1638" data-before-text="1638"></span>kwicura yuko begereje isi kanaka. <span id="chapter27_verse28"></span><strong><sup>28 </sup></strong>Bagera uburebure bw’amazi, basanga ni ibipimo<span id="footnotesource25"></span><a epub:type="noteref" href="#footnote25">*</a> mirongo ibiri; nuko bigira imbere gatoyi, bongera kugera basanga ni ibipimo cumi na bitanu. <span id="chapter27_verse29"></span><strong><sup>29 </sup></strong>Maze kubera ugutinya ko twohava dusukwa ahantu ku bitandara, bakorora inanga zine bacishije kw’itenzi, batangura kwipfuza ko bwoca. <span id="chapter27_verse30"></span><strong><sup>30 </sup></strong>Mugabo aho abasoza batanguriye kurondera guhunga ngo bave mu bwato, bakamanurira ka kato mu kiyaga bitwaje yuko bashaka gukorora inanga bacishije ku mpanza<span id="footnotesource26"></span><a epub:type="noteref" href="#footnote26">*</a>, <span id="chapter27_verse31"></span><strong><sup>31 </sup></strong>Paulo abwira ya ntwazangabo n’abasoda ati: “Aba bantu batagumye mu bwato, ntimushobora gukira.” <span id="chapter27_verse32"></span><strong><sup>32 </sup></strong>Maze nya basoda baca imigozi ya ka kato, barakareka karakoroka.</p>
<p id="p196" data-pid="196" class="p196 sb"><span id="chapter27_verse33"></span><strong><sup>33 </sup></strong>Maze buri mu guca, Paulo atangura kubaremesha bose uko bangana gutamira udufungurwa, ati: “Uno musi ubaye uwugira cumi na kane muri maso kandi mukaba muguma ata dufungurwa mukoza ku munwa, ata co mutamira. <span id="chapter27_verse34"></span><strong><sup>34 </sup></strong>Ndabaremesheje rero gutamira udufungurwa, kuko ari ku bw’umutekano wanyu; kuko ata n’agashatsi ko ku mutwe w’umwe muri mwebwe kazovako.” <span id="chapter27_verse35"></span><strong><sup>35 </sup></strong>Amaze kuvuga ivyo, afata kandi umukate, akengurukira Imana imbere yabo bose, arawumanyura, atangura kurya. <span id="chapter27_verse36"></span><strong><sup>36 </sup></strong>Nuko bose bagira akamwemwe na bo ubwabo batangura gutamira udufungurwa. <span id="chapter27_verse37"></span><strong><sup>37 </sup></strong>Abari mu bwato twese hamwe rero, twari abantu amajana abiri na mirongo irindwi na batandatu. <span id="chapter27_verse38"></span><strong><sup>38 </sup></strong>Bamaze guhaga ibifungurwa, batangura kuremurura ubwato mu guta ingano mu kiyaga.</p>
<p id="p197" data-pid="197" class="p197 sb"><span id="chapter27_verse39"></span><strong><sup>39 </sup></strong>Amaherezo bukeye, ntibashobora kumenya nya si mugabo barabona akagobe kanaka gafise isesero, kuri ako haba ari ho biyemeza gushikana ubwato, baramutse babishoboye. <span id="chapter27_verse40"></span><strong><sup>40 </sup></strong>Nuko, baca inanga, barazireka zigwa mu kiyaga, muri ico gihe nyene babohora imigozi y’ingafe, hanyuma bamaze kuduza ihema ry’imbere ku muyaga bagenda bagana isesero. <span id="chapter27_verse41"></span><strong><sup>41 </sup></strong>Aho batuzukiye ku kirundo c’umusenyi gihurirwako n’amazi y’ikiyaga ku mpande zose, batsita imeri hasi impanza ica iragoma, ntiyaba igikakaza, itenzi na ryo ritangura kumenagurika bimwe bikaze. <span id="chapter27_verse42"></span><strong><sup>42 </sup></strong>Abasoda baca bafata ingingo yo kwica imbohe, kugira ngo ntihagire n’umwe yoga ngo atoroke. <span id="chapter27_verse43"></span><strong><sup>43 </sup></strong>Mugabo ya ntwazangabo ishaka gukiza Paulo, ibabuza intumbero yabo. Ica itegeka abashoboye kwoga ngo biterere mu kiyaga babanze bashike i musozi, <span id="chapter27_verse44"></span><strong><sup>44 </sup></strong>ngo n’abandi bagire gutyo, bamwe ku mbaho abandi ku bintu bimwebimwe vyari mu bwato. Bose babona gushika i musozi badora.</p>
<div class="groupFootnote"><aside epub:type="footnote"><div epub:type="footnote" id="footnote23"><p id="p228" data-pid="228"><a href="1001060445-split27.xhtml#footnotesource23">^ <span class="footnoteref">Ivyak. 27:9</span></a> Raba <a href="1001060600.xhtml#pos5795">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote24"><p id="p229" data-pid="229"><a href="1001060445-split27.xhtml#footnotesource24">^ <span class="footnoteref">Ivyak. 27:16</span></a> Itenzi ni igice c’inyuma c’ubwato.</p></div></aside>
<aside epub:type="footnote"><div epub:type="footnote" id="footnote25"><p id="p230" data-pid="230"><a href="1001060445-split27.xhtml#footnotesource25">^ <span class="footnoteref">Ivyak. 27:28</span></a> Igipimo kimwe cangana n’imetero nka 1,8.</p></div></aside>
<aside epub:type="footnote"><div epub:type="footnote" id="footnote26"><p id="p231" data-pid="231"><a href="1001060445-split27.xhtml#footnotesource26">^ <span class="footnoteref">Ivyak. 27:30</span></a> Impanza ni igice c’imbere c’ubwato.</p></div></aside>
</div>
</body>
</html>
