<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 28</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">28</a> : <a href="bibleversenav44_28.xhtml">1 - 31</a></p>
<p id="p198" data-pid="198" class="p198 sb"><span id="chapter28"></span><span id="chapter28_verse1"></span><span class="w_ch"><strong>28 </strong></span>Maze aho tumariye gushika ahatagira inkomanzi, duca tumenya ko iryo zinga ryitwa Malita. <span id="chapter28_verse2"></span><strong><sup>2 </sup></strong>Hanyuma abantu bavuga ururimi rw’urunyamahanga batugirira ubuntu bw’akataraboneka, kuko baducaniye umuriro bongera baratwakira batugirira neza kubera imvura yariko <span id="page1639" class="pageNum" data-no="1639" data-before-text="1639"></span>iragwa no kubera ubukanye. <span id="chapter28_verse3"></span><strong><sup>3 </sup></strong>Mugabo aho Paulo yegeranirije umukama w’inkwi akawushira ku muriro, hasokorokamwo imamba bivuye ku bushuhe, ica yibohera ku kuboko kwiwe. <span id="chapter28_verse4"></span><strong><sup>4 </sup></strong>Aho ba bantu bavuga ururimi rw’urunyamahanga baboneye nya kiremwa c’ubumara cenena ku kuboko kwiwe, batangura kubwirana bati: “Ni ukuri uyu muntu ni umwicanyi, kandi naho yashoboye gukira ikiyaga, ubutungane budaheranwa ntibwamwemereye kubandanya kubaho.” <span id="chapter28_verse5"></span><strong><sup>5 </sup></strong>Ariko akunkumurira mu muriro nya kiremwa c’ubumara, ntihagira ico aba. <span id="chapter28_verse6"></span><strong><sup>6 </sup></strong>Mugabo bari biteze yuko avyimbagana canke akagwa bukumbi. Bamaze umwanya muremure barindiriye bakabona nta co abaye, bahindura ivyiyumviro batangura kuvuga yuko ari imana.</p>
<p id="p199" data-pid="199" class="p199 sb"><span id="chapter28_verse7"></span><strong><sup>7 </sup></strong>Mu micungararo y’aho hantu, umuntu mukuru wo muri iryo zinga, uwitwa Pubiliyo, yari afise amatongo; aratwakira aduha indaro n’umutima mwiza imisi itatu. <span id="chapter28_verse8"></span><strong><sup>8 </sup></strong>Mugabo se wa Pubiliyo yari aryamye arembejwe n’inyonko n’amacinya, hanyuma Paulo yinjira iwe arasenga, amurambikako ibiganza aramukiza. <span id="chapter28_verse9"></span><strong><sup>9 </sup></strong>Ivyo bibaye, abandi bantu bo kuri iryo zinga bari barwaye na bo nyene batangura kuza kuri we, barakizwa. <span id="chapter28_verse10"></span><strong><sup>10 </sup></strong>Vyongeye baraduteye iteka mu kuduha ingabirano nyinshi, kandi tugiye badutekerera umukimba w’ibintu ku bw’ivyo twokenera.</p>
<p id="p200" data-pid="200" class="p200 sb"><span id="chapter28_verse11"></span><strong><sup>11 </sup></strong>Haciye amezi atatu, dufata ubwato bw’i Alegizandiriya bwari bumaze urushana muri nya zinga, bukaba bwariko igishusho co ku mpanza ca “Bene Zeyu.” <span id="chapter28_verse12"></span><strong><sup>12 </sup></strong>Hanyuma duhagarara ku kivuko i Sirakuza tuhaguma imisi itatu, <span id="chapter28_verse13"></span><strong><sup>13 </sup></strong>maze tuva ng’aho tugenda tuzinguka dushika i Regiyo. Haciye umusi, havumbuka umuyaga wo mu bumanuko, hanyuma twinjira i Puteyoli ku musi ugira kabiri. <span id="chapter28_verse14"></span><strong><sup>14 </sup></strong>Aho twahasanze bene wacu, hanyuma baratwinginga ngo tugumane imisi indwi; ukwo ni ko twaje tugana Roma. <span id="chapter28_verse15"></span><strong><sup>15 </sup></strong>Hanyuma kuva ng’aho, aho bene wacu bumviye inkuru yacu, baza kudusanganira gushika ku Kaguriro ka Apiyo n’ahitwa Uburaro Butatu, maze Paulo ababonye, akengurukira Imana, agira umutima rugabo. <span id="chapter28_verse16"></span><strong><sup>16 </sup></strong>Aho amaherezo twinjiriye i Roma, Paulo yemererwa kuba ukwa wenyene ari kumwe n’umusoda amucunze.</p>
<p id="p201" data-pid="201" class="p201 sb"><span id="chapter28_verse17"></span><strong><sup>17 </sup></strong>Ariko haciye imisi itatu akoranya abantu bakurubakuru bo mu Bayuda. Bamaze gukorana, atangura kubabwira ati: “Bagabo, bene wacu, naho ata kintu na kimwe nakoze giteye kubiri n’iki gisata canke n’imigenzo ya ba sogokuruza bacu, naratanzwe bwa mbohe, kuva i Yeruzalemu, mu maboko y’Abaroma. <span id="chapter28_verse18"></span><strong><sup>18 </sup></strong>Aho abo bamariye kunsambisha, bashaka kundekura, kuko ata mvo yo kunyicisha yariho muri jewe. <span id="chapter28_verse19"></span><strong><sup>19 </sup></strong>Mugabo kubera ko Abayuda bagumye bavyiyamiriza, vyabaye ngombwa ko nungururiza kwa Sezari, mugabo atari nk’aho nari mfise ico nagiriza ihanga ryanje. <span id="chapter28_verse20"></span><strong><sup>20 </sup></strong>Ivyo koko ni vyo vyatumye ndabinginga ngo ndababone nongere mvugane namwe, kuko mboheshejwe uyu munyororo kubera <span id="page1640" class="pageNum" data-no="1640" data-before-text="1640"></span>icizigiro ca Isirayeli.” <span id="chapter28_verse21"></span><strong><sup>21 </sup></strong>Bamubwira bati: “Nta makete twaronse akwerekeye ava i Yudaya, kandi nta n’umwe muri bene wacu bashitse yashikirije canke ngo avuge ikintu kibi kuri wewe. <span id="chapter28_verse22"></span><strong><sup>22 </sup></strong>Mugabo twibaza ko bibereye kwumva mu kanwa kawe ivyiyumviro vyawe ivyo ari vyo, kuko vy’ukuri ku bijanye n’uwo muce w’idini tuzi yuko hose uvugwa nabi.”</p>
<p id="p202" data-pid="202" class="p202 sb"><span id="chapter28_verse23"></span><strong><sup>23 </sup></strong>Maze bumvikana na we umusi, hanyuma baza kuri we aho yaba, ari benshi kuruta. Na we abasigurira nya bintu mu gushinga intahe inogangije ku vyerekeye ubwami bw’Imana no mu gukoresha kuri bo imvugo inyura, ku vyerekeye Yezu afatiye kw’itegeko rya Musa no ku Bahanuzi, kuva mu gatondo gushika ku mugoroba. <span id="chapter28_verse24"></span><strong><sup>24 </sup></strong>Bamwe batangura kwemera ibivuzwe; abandi ntibizera. <span id="chapter28_verse25"></span><strong><sup>25 </sup></strong>Nuko, kubera ko batumvikanye, batangura kugenda, Paulo na we avuga iri jambo rimwe, ati:</p>
<p id="p203" data-pid="203" class="p203 sb">“Impwemu nyeranda ntiyihenze mu kubwira ba sogokuruza banyu biciye kuri Yesaya umuhanuzi, <span id="chapter28_verse26"></span><strong><sup>26 </sup></strong>iti: ‘Genda kuri aba bantu uvuge uti: “Kwumva muzokwumva, mugabo ntimuzogenda mutegereye; kandi kuraba muzoraba, mugabo ntimuzogenda mubonye. <span id="chapter28_verse27"></span><strong><sup>27 </sup></strong>Kuko umutima w’aba bantu udadaraye, kandi bumvishije amatwi yabo ntihagira ico bakora, kandi bihumye amaso; kugira ngo ntibigere babonesha amaso yabo, ngo bumvishe n’amatwi yabo, baheze bategere bakoresheje umutima wabo, ngo bahindukire, ndabakize.”’ <span id="chapter28_verse28"></span><strong><sup>28 </sup></strong>Nimumenye rero yuko ubwo buryo Imana ikirisha bwarungitswe ku mahanga; bo ntibazobura kubwumviriza.” <span id="chapter28_verse29"></span><strong>29</strong><span id="footnotesource27"></span><a epub:type="noteref" href="#footnote27">*</a> ——</p>
<p id="p204" data-pid="204" class="p204 sb"><span id="chapter28_verse30"></span><strong><sup>30 </sup></strong>Nuko ahaguma imyaka ibiri yuzuye ari mu nzu yiwe bwite, inzu ipanzwe, kandi yarakirana ubuntu abo bose binjira iwe, <span id="chapter28_verse31"></span><strong><sup>31 </sup></strong>akamamaza kuri bo ubwami bw’Imana yongera yigisha ivyerekeye Umukama Yezu Kristu ari n’umwidegemvyo wo kuvuga urushirije kuba mwinshi, ata kimutangira.</p>
<div class="groupFootnote"></div>
<div class="groupFootnote"><aside epub:type="footnote"><div epub:type="footnote" id="footnote27"><p id="p232" data-pid="232"><a href="1001060445-split28.xhtml#footnotesource27">^ <span class="footnoteref">Ivyak. 28:29</span></a> Raba Ivk 8:37, akajambo k’epfo.</p></div></aside>
</div>
</body>
</html>
