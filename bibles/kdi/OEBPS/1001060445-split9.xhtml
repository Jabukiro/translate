<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyakozwe 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyakozwe</a>  <a href="biblechapternav44.xhtml">9</a> : <a href="bibleversenav44_9.xhtml">1 - 43</a></p>
<p id="p56" data-pid="56" class="p56 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Mugabo Sauli, agipfuhagira iterabwoba n’ubwicanyi ku bigishwa b’Umukama, aja ku muherezi mukuru, <span id="chapter9_verse2"></span><strong><sup>2 </sup></strong>amusaba amakete ajana ku masinagogi y’i Damasiko, kugira ngo abo abonye bose bo muri Ya Nzira abazane i Yeruzalemu baboshe, abagabo n’abagore.</p>
<p id="p57" data-pid="57" class="p57 sb"><span id="chapter9_verse3"></span><strong><sup>3 </sup></strong>Buno ariko aragenda, yegereza i Damasiko, umuco uvuye mw’ijuru urabiriza giturumbuka hirya no hino yiwe, <span id="chapter9_verse4"></span><strong><sup>4 </sup></strong>agwa hasi maze yumva ijwi rimubwira riti: “Sauli, Sauli, umpamira iki?” <span id="chapter9_verse5"></span><strong><sup>5 </sup></strong>Avuga ati: “Uri nde ga Mukama?” Na we ati: “Ndi Yezu, uwo uriko urahama. <span id="chapter9_verse6"></span><strong><sup>6 </sup></strong>Yamara rero, haguruka winjire mu gisagara, ico utegerezwa gukora na co uzokibwirwa.” <span id="chapter9_verse7"></span><strong><sup>7 </sup></strong>Ico gihe abagabo bari bafatanije na we urugendo bari bahagaze badakurako umunwa, bakumva koko umusamīro w’ijwi, mugabo ntihagire umuntu n’umwe babona. <span id="chapter9_verse8"></span><strong><sup>8 </sup></strong>Mugabo Sauli ava hasi, kandi naho amaso yiwe yakanura nta kintu na kimwe yabona. Nuko bamufata ukuboko bamujana i Damasiko. <span id="chapter9_verse9"></span><strong><sup>9 </sup></strong>Amara imisi itatu ata kintu na kimwe abona, atarya canke ngo anywe.</p>
<p id="p58" data-pid="58" class="p58 sb"><span id="chapter9_verse10"></span><strong><sup>10 </sup></strong>I Damasiko hari umwigishwa umwe yitwa Ananiya, maze Umukama amubwira mw’iyerekwa ati: “Ananiya!” Na we ati: “Ndi hano, Mukama.” <span id="chapter9_verse11"></span><strong><sup>11 </sup></strong>Umukama amubwira ati: “Haguruka, ugende kw’ibarabara ryitwa Irigororotse, hanyuma ku nzu ya Yuda urondere umuntu yitwa Sauli w’i Taruso. Kuko, ehe ariko arasenga, <span id="chapter9_verse12"></span><strong><sup>12 </sup></strong>kandi mw’iyerekwa, yabonye umugabo yitwa <span id="page1604" class="pageNum" data-no="1604" data-before-text="1604"></span>Ananiya yinjira akamurambikako ibiganza kugira ahumuke.” <span id="chapter9_verse13"></span><strong><sup>13 </sup></strong>Mugabo Ananiya yishura ati: “Mukama, narumvise kuri benshi ivy’uwo mugabo, ibibi vyose yakoreye aberanda bawe i Yeruzalemu. <span id="chapter9_verse14"></span><strong><sup>14 </sup></strong>Kandi ino arafise ububasha yahawe n’abakuru b’abaherezi bwo gushira mu mvuto abo bose bambaza izina ryawe.” <span id="chapter9_verse15"></span><strong><sup>15 </sup></strong>Mugabo Umukama amubwira ati: “Genda, kubera ko uwo muntu ari icombo nitoreye ngo ashingire intahe izina ryanje ku mahanga no ku bami no kuri bene Isirayeli. <span id="chapter9_verse16"></span><strong><sup>16 </sup></strong>Kuko nzomwereka neza ibintu vyose bitegerezwa kumushikira ku bw’izina ryanje.”</p>
<p id="p59" data-pid="59" class="p59 sb"><span id="chapter9_verse17"></span><strong><sup>17 </sup></strong>Nuko Ananiya aragenda, yinjira muri nya nzu, amurambikako ibiganza, hanyuma avuga ati: “Sauli, mwene wacu, Umukama, umwe Yezu yakubonekera kuri ya nzira wariko urazanana, yantumye, kugira ngo uhumuke wongere wuzuzwe impwemu nyeranda.” <span id="chapter9_verse18"></span><strong><sup>18 </sup></strong>Buno nyene ivyasa n’ibigaragamba birakoroka bivuye ku maso yiwe, aca arahumuka; nuko arahaguruka, arabatizwa, <span id="chapter9_verse19"></span><strong><sup>19 </sup></strong>hanyuma arafungura araheza aronka inguvu.</p>
<p id="p60" data-pid="60" class="p60 sb">Amarana imisi n’abigishwa i Damasiko, <span id="chapter9_verse20"></span><strong><sup>20 </sup></strong>buno nyene aca atangura kwamamaza Yezu mu masinagogi, yuko Uyo ari Umwana w’Imana. <span id="chapter9_verse21"></span><strong><sup>21 </sup></strong>Mugabo abamwumva bose barajongoroka bakavuga bati: “Mbega uyo si umwe yayogeza ab’i Yeruzalemu bambaza iryo zina, akaba kandi yari yaje ino ari co nyene kimuzanye, kugira abajane baboshe ku bakuru b’abaherezi?” <span id="chapter9_verse22"></span><strong><sup>22 </sup></strong>Mugabo Sauli yaguma arushiriza kuronka ububasha, vyongeye akamaramaza Abayuda baba i Damasiko mu kwemeza mu buryo bwumvikana yuko uyo ari Kristu.</p>
<p id="p61" data-pid="61" class="p61 sb"><span id="chapter9_verse23"></span><strong><sup>23 </sup></strong>Maze imisi itari mike iri mu guhera, Abayuda baja inama yo kumwica. <span id="chapter9_verse24"></span><strong><sup>24 </sup></strong>Ariko Sauli amenya umugambi mubi bamugiriye. Mugabo n’amarembo baguma bayareretse bavyitondeye ku murango no mw’ijoro kugira bamwice. <span id="chapter9_verse25"></span><strong><sup>25 </sup></strong>Nuko abigishwa biwe baramufata bamwururutsa mw’ijoro bamucishije mu gitoboro c’uruhome, bamwururukiriza mu giseke.</p>
<p id="p62" data-pid="62" class="p62 sb"><span id="chapter9_verse26"></span><strong><sup>26 </sup></strong>Ashitse i Yeruzalemu agerageza kwifatanya n’abigishwa; mugabo bose baramutinya, kubera ko batemera ko ari umwigishwa. <span id="chapter9_verse27"></span><strong><sup>27 </sup></strong>Nuko Barunaba aramufasha, amujana ku ntumwa, na we azidondera ingene ku nzira yari yabonye Umukama be n’uko uno yari yavuganye na we, be n’ingene i Damasiko yari yavuganye ubutinyutsi mw’izina rya Yezu. <span id="chapter9_verse28"></span><strong><sup>28 </sup></strong>Agumana na bo, yinjira yongera asohoka i Yeruzalemu, avugana ubutinyutsi mw’izina ry’Umukama; <span id="chapter9_verse29"></span><strong><sup>29 </sup></strong>kandi yaraganira yongera aharira n’Abayuda bavuga ikigiriki. Mugabo bano barondera kumwica. <span id="chapter9_verse30"></span><strong><sup>30 </sup></strong>Aho bene wacu babimenyeye, bamumanukana i Sezariya hanyuma bamurungika i Taruso.</p>
<p id="p63" data-pid="63" class="p63 sb"><span id="chapter9_verse31"></span><strong><sup>31 </sup></strong>Maze koko ishengero, i Yudaya n’i Galilaya n’i Samariya hose, rija mu kiringo c’amahoro, rirubakwa; kandi kubera ko ryagendera mu gutinya Yehova no mu ruhoza rw’impwemu nyeranda, ryaguma rigwira.</p>
<p id="p64" data-pid="64" class="p64 sb"><span id="page1605" class="pageNum" data-no="1605" data-before-text="1605"></span><span id="chapter9_verse32"></span><strong><sup>32 </sup></strong>Igihe Petero yariko aca mu mihingo yose, amanuka no ku beranda baba i Luda. <span id="chapter9_verse33"></span><strong><sup>33 </sup></strong>Ahasanga umuntu umwe yitwa Eneya, yari amaze imyaka umunani arambaraye ku nderuzo yiwe, kubera yari amugaye. <span id="chapter9_verse34"></span><strong><sup>34 </sup></strong>Petero amubwira ati: “Eneya, Yezu Kristu aragukijije. Haguruka usase igitanda cawe.” Na we buno nyene aca arahaguruka. <span id="chapter9_verse35"></span><strong><sup>35 </sup></strong>Kandi ababa i Luda no mu kiyaya ca Sharoni bose baramubona, hanyuma bano bahindukirira Umukama.</p>
<p id="p65" data-pid="65" class="p65 sb"><span id="chapter9_verse36"></span><strong><sup>36 </sup></strong>Mugabo i Yopa hari umwigishwa yitwa Tabita, rikaba risobanura ngo: Doruka. Yari agwije ibikorwa vyiza, agafasha cane aboro. <span id="chapter9_verse37"></span><strong><sup>37 </sup></strong>Mugabo muri iyo misi ararwara, hanyuma arapfa. Nuko baramwuhagira, baraheza bamushira mu cumba co hejuru. <span id="chapter9_verse38"></span><strong><sup>38 </sup></strong>Maze kubera ko i Luda hari hafi y’i Yopa, aho abigishwa bumviye ko Petero ari muri ico gisagara bamutumako abagabo babiri ngo bamwinginge bati: “Turakwinginze ntugonanwe gushika iwacu.” <span id="chapter9_verse39"></span><strong><sup>39 </sup></strong>Petero aca arahaguruka ajana na bo. Hanyuma ashitse, bamudugana muri ca cumba co hejuru; maze abapfakazi bose baza kuri we barira bongera berekana impuzu z’imbere n’impuzu zo hejuru Doruka yahora akora akiri kumwe na bo. <span id="chapter9_verse40"></span><strong><sup>40 </sup></strong>Mugabo Petero asohora abantu bose, hanyuma arapfukama, arasenga, maze arahindukira araba ca kiziga, avuga ati: “Tabita, haguruka!” Na we ateranura amaso, maze abonye Petero, aricara. <span id="chapter9_verse41"></span><strong><sup>41 </sup></strong>Amuha ukuboko, aramuhagurutsa, hanyuma ahamagara aberanda n’abapfakazi, amubashikiriza ari muzima. <span id="chapter9_verse42"></span><strong><sup>42 </sup></strong>Ivyo biramenyekana i Yopa hose, kandi benshi bacika abemera Umukama. <span id="chapter9_verse43"></span><strong><sup>43 </sup></strong>Aguma imisi itari mike i Yopa ku witwa Simoni, umuhinguzi w’inshato.</p>
</body>
</html>
