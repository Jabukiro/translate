<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaroma 14</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaroma</a>  <a href="biblechapternav45.xhtml">14</a> : <a href="bibleversenav45_14.xhtml">1 - 23</a></p>
<p id="p73" data-pid="73" class="p73 sb"><span id="chapter14"></span><span id="chapter14_verse1"></span><span class="w_ch"><strong>14 </strong></span>Muhe ikaze umuntu afise ubugoyagoye mu kwizera kwiwe, mugabo atari kugira ngo mufate ingingo ku vyo yibaza imbere muri we. <span id="chapter14_verse2"></span><strong><sup>2 </sup></strong>Umuntu umwe aragira ukwizera gutuma arya vyose, mugabo <span id="page1659" class="pageNum" data-no="1659" data-before-text="1659"></span>umuntu agoyagoya arya ibisoromano. <span id="chapter14_verse3"></span><strong><sup>3 </sup></strong>Uwurya ntagaye uwutarya, kandi uwutarya ntacire urubanza uwurya, kuko uwo Imana yamuhaye ikaze. <span id="chapter14_verse4"></span><strong><sup>4 </sup></strong>Uri nde ngo ucire urubanza umukozi wo mu nzu w’uwundi? Imbere ya shebuja wiwe bwite ni ho ahagarara canke agatemba. Kandi azohagarara, kuko Yehova ashobora kumuhagarika.</p>
<p id="p74" data-pid="74" class="p74 sb"><span id="chapter14_verse5"></span><strong><sup>5 </sup></strong>Umuntu umwe abona umusi umwe nk’uwuruta uwundi; uwundi abona umusi umwe nk’iyindi yose; umuntu wese najijuke rwose mu muzirikanyi wiwe bwite. <span id="chapter14_verse6"></span><strong><sup>6 </sup></strong>Uwubahiriza umusi awubahiriza ku bwa Yehova. Kandi uwurya, arya ku bwa Yehova, kuko akengurukira Imana; kandi uwutarya areka kurya ku bwa Yehova, yamara agakengurukira Imana. <span id="chapter14_verse7"></span><strong><sup>7 </sup></strong>Nkako, nta n’umwe muri twebwe abaho ku bwiwe gusa, kandi nta n’umwe apfa ku bwiwe gusa; <span id="chapter14_verse8"></span><strong><sup>8 </sup></strong>kuko nimba tubaho, tubaho ku bwa Yehova, kandi nimba dupfa, dupfa ku bwa Yehova. Nimba rero tubaho canke nimba dupfa, turi aba Yehova. <span id="chapter14_verse9"></span><strong><sup>9 </sup></strong>Kuko ico ari co Kristu yapfiriye akongera akabera muzima, kugira ngo abe Umukama ku bapfuye n’abazima.</p>
<p id="p75" data-pid="75" class="p75 sb"><span id="chapter14_verse10"></span><strong><sup>10 </sup></strong>Mugabo kubera iki ucira urubanza mwene wanyu? Canke kubera iki kandi ugaya mwene wanyu? Kuko twese tuzohagarara imbere y’intebe y’imanza y’Imana; <span id="chapter14_verse11"></span><strong><sup>11 </sup></strong>kuko vyanditswe ngo: “‘Ndahiye ukubaho kwanje,’ ni ko Yehova avuga, ‘ivi ryose rizompfukamira, kandi ururimi rwose ruzokwemanga Imana icese.’” <span id="chapter14_verse12"></span><strong><sup>12 </sup></strong>Nuko rero, umwe wese muri twebwe azokwibarizwa n’Imana ivyiwe.</p>
<p id="p76" data-pid="76" class="p76 sb"><span id="chapter14_verse13"></span><strong><sup>13 </sup></strong>Ntitube rero tugiciranira urubanza, ahubwo riho iyi ibe ari yo ngingo mufata: kudashira imbere y’umuvukanyi igitsitaza canke igitirimutsa. <span id="chapter14_verse14"></span><strong><sup>14 </sup></strong>Ndazi kandi naranyuzwe mu Mukama Yezu yuko ata kintu gihumanye ubwaco; iyo gusa umuntu yiyumvira ko ikintu gihumanye, kuri we kiba gihumanye. <span id="chapter14_verse15"></span><strong><sup>15 </sup></strong>Kuko nimba mwene wanyu atuntuye kubera ibifungurwa, ntuba ukigendera mu rukundo. Ntuhonye uwo Kristu yapfiriye, biciye ku bifungurwa vyawe. <span id="chapter14_verse16"></span><strong><sup>16 </sup></strong>Ntimureke rero ngo muvugwe nabi ku ciza mukora. <span id="chapter14_verse17"></span><strong><sup>17 </sup></strong>Kuko ubwami bw’Imana budasobanura kurya no kunywa, ahubwo busobanura ubugororotsi n’amahoro n’akanyamuneza hamwe n’impwemu nyeranda. <span id="chapter14_verse18"></span><strong><sup>18 </sup></strong>Kuko uwushumbira Kristu muri ivyo yemerwa ku Mana kandi agashimwa n’abantu.</p>
<p id="p77" data-pid="77" class="p77 sb"><span id="chapter14_verse19"></span><strong><sup>19 </sup></strong>Nuko rero, dukurikirane ibiremesha amahoro be n’ivyubaka abandi. <span id="chapter14_verse20"></span><strong><sup>20 </sup></strong>Reka gusambura igikorwa c’Imana kubera ibifungurwa gusa. Ego ni ko, ibintu vyose birahumanuye, mugabo ni bibi ku muntu gufungura bikaba intandaro y’ugutsitara. <span id="chapter14_verse21"></span><strong><sup>21 </sup></strong>Ni vyiza kutarya inyama canke kutanywa umuvinyu canke kudakora ikintu na kimwe gitsitaza mwene wanyu. <span id="chapter14_verse22"></span><strong><sup>22 </sup></strong>Ukwizera ufise, nukwigumanire ubwawe imbere y’Imana. Hahiriwe umuntu atikwegera urubanza bivuye ku vyo ashima. <span id="chapter14_verse23"></span><strong><sup>23 </sup></strong>Mugabo nimba akekeranya, aba amaze gutsindwa n’urubanza iyo afunguye, kuko atarya bivuye ku <span id="page1660" class="pageNum" data-no="1660" data-before-text="1660"></span>kwizera. Nkako, ikintu cose kitavuye ku kwizera kiba ari igicumuro.</p>
</body>
</html>
