<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaroma 15</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaroma</a>  <a href="biblechapternav45.xhtml">15</a> : <a href="bibleversenav45_15.xhtml">1 - 33</a></p>
<p id="p78" data-pid="78" class="p78 sb"><span id="chapter15"></span><span id="chapter15_verse1"></span><span class="w_ch"><strong>15 </strong></span>Mugabo, twebwe abakomeye, tubwirizwa kwikorera ubugoyagoye bw’abadakomeye, ntitwishimishe ubwacu. <span id="chapter15_verse2"></span><strong><sup>2 </sup></strong>Umwe wese muri twebwe nashimishe mugenziwe mu vyiza kugira ngo yubakwe. <span id="chapter15_verse3"></span><strong><sup>3 </sup></strong>Kuko na Kristu atishimishije ubwiwe; mugabo nk’uko vyanditswe: “Ibitutsi vy’abagutuka vyaguye kuri jewe.” <span id="chapter15_verse4"></span><strong><sup>4 </sup></strong>Kuko ivyanditswe kera vyose vyanditswe kugira bitwigishe, kugira ngo biciye ku kwihangana kwacu no ku ruhoza ruva mu Vyanditswe tugire icizigiro. <span id="chapter15_verse5"></span><strong><sup>5 </sup></strong>Ya Mana rero itanga ukwihangana n’uruhoza ibahe kugira hagati yanyu wa mutima nyene Kristu Yezu yari afise, <span id="chapter15_verse6"></span><strong><sup>6 </sup></strong>kugira ngo muhuje inama muninahaze n’akanwa kamwe Imana ikaba na Se w’Umukama wacu Yezu Kristu.</p>
<p id="p79" data-pid="79" class="p79 sb"><span id="chapter15_verse7"></span><strong><sup>7 </sup></strong>Muhane ikaze rero, nk’uko na Kristu yaduhaye ikaze, ku bw’ubuninahazwa bw’Imana. <span id="chapter15_verse8"></span><strong><sup>8 </sup></strong>Kuko mvuga yuko Kristu mu vy’ukuri yacitse umusuku w’abagenyerewe ku bw’ukuri kw’Imana, kugira ngo yemeze imihango Imana yahaye ba sekuruza babo, <span id="chapter15_verse9"></span><strong><sup>9 </sup></strong>no kugira ngo amahanga aninahaze Imana kubera imbabazi zayo. Nk’uko vyanditswe ngo: “Ni co gituma wewe nzokwemanga icese mu mahanga, kandi nzohibongoreza izina ryawe.” <span id="chapter15_verse10"></span><strong><sup>10 </sup></strong>Irongera ikavuga iti: “Nezerwe, mwa mahanga, kumwe n’abantu biwe.” <span id="chapter15_verse11"></span><strong><sup>11 </sup></strong>Vyongeye kandi iti: “Shemeze Yehova, mwa mahanga mwese, kandi ibisata vy’abantu vyose nibimushemeze.” <span id="chapter15_verse12"></span><strong><sup>12 </sup></strong>Yesaya arongera akavuga kandi ati: “Hazoba umuzi wa Yese, kandi hazoba uwuhaguruka ngo aganze amahanga; kuri we ni ho amahanga azoshingira icizigiro cayo.” <span id="chapter15_verse13"></span><strong><sup>13 </sup></strong>Ya Mana itanga icizigiro ibuzuze akanyamuneza kose n’amahoro biciye ku kwemera kwanyu, kugira ngo mugwire mu cizigiro hamwe n’ububasha bw’impwemu nyeranda.</p>
<p id="p80" data-pid="80" class="p80 sb"><span id="chapter15_verse14"></span><strong><sup>14 </sup></strong>Na jewe ubwanje rero naranyuzwe ku biberekeye, bavukanyi banje, yuko na mwebwe ubwanyu mwuzuye ukumera neza, kuko mwujujwe ubumenyi bwose, be n’uko mushobora no gukeburana. <span id="chapter15_verse15"></span><strong><sup>15 </sup></strong>Ariko ndabandikiye ndushiriza kutarya umunwa ku bintu bimwebimwe, nk’aho nongeye kubibutsa, kubera ubuntu ata wari abukwiriye nahawe buvuye ku Mana <span id="chapter15_verse16"></span><strong><sup>16 </sup></strong>kugira ngo mbe umukozi akorera abantu wa Kristu Yezu ku mahanga, akora igikorwa ceranda c’inkuru nziza y’Imana, kugira ngo ishikanwa, ni ukuvuga, ayo mahanga, riboneke ko ryemerwa, ryejejwe biciye ku mpwemu nyeranda.</p>
<p id="p81" data-pid="81" class="p81 sb"><span id="chapter15_verse17"></span><strong><sup>17 </sup></strong>Ndafise rero imvo yo kwigina muri Kristu Yezu ku bintu vyerekeye Imana. <span id="chapter15_verse18"></span><strong><sup>18 </sup></strong>Kuko ntohirahira ngo mvuge ikintu na kimwe nimba atari ico mu vyo Kristu yakoreye muri jewe kugira ngo amahanga agamburuke biciye kw’ijambo ryanje no ku gikorwa canje, <span id="chapter15_verse19"></span><strong><sup>19 </sup></strong>hamwe n’ububasha bw’ibimenyetso n’ibitangaza, hamwe n’ububasha bw’impwemu <span id="page1661" class="pageNum" data-no="1661" data-before-text="1661"></span>nyeranda; ku buryo kuva i Yeruzalemu no kuzunguruka gushika muri Iliriya namamaje bimwe binogangije inkuru nziza yerekeye Kristu. <span id="chapter15_verse20"></span><strong><sup>20 </sup></strong>Muri ubwo buryo koko, nihaye intumbero yo kutamenyesha inkuru nziza aho Kristu yari amaze kuvugwa, kugira ngo sinsange ndiko nubakira ku mushinge w’uwundi muntu; <span id="chapter15_verse21"></span><strong><sup>21 </sup></strong>mugabo, nk’uko vyanditswe: “Abatamenyeshejwe ikintu na kimwe ku bimwerekeye bazobona, kandi abatumvise bazotegera.”</p>
<p id="p82" data-pid="82" class="p82 sb"><span id="chapter15_verse22"></span><strong><sup>22 </sup></strong>Ni na co catumye ngira ikintangira kenshi kimbuza gushika iwanyu. <span id="chapter15_verse23"></span><strong><sup>23 </sup></strong>Mugabo ubu ko ata cibare ngifise kitarakorwa muri izi ntara, kandi nkaba maze imyaka mikeyi ncambirwa gushika iwanyu <span id="chapter15_verse24"></span><strong><sup>24 </sup></strong>igihe nzoba ngiye muri Esupanye, nizigiye imbere ya vyose yuko igihe nzoba ndi ku nzira ngiyeyo, nzoca kubaraba hanyuma mukamperekezayo gatoyi, mbanje kwumva yuko inkumbu ndabafitiye ziheze ku rugero kanaka. <span id="chapter15_verse25"></span><strong><sup>25 </sup></strong>Mugabo ubu ngira nje i Yeruzalemu gukorera aberanda. <span id="chapter15_verse26"></span><strong><sup>26 </sup></strong>Kuko ab’i Makedoniya n’i Akaya bahimbawe no gusangira ivyabo n’abandi mu gutanga imfashanyo y’aboro bo mu beranda i Yeruzalemu. <span id="chapter15_verse27"></span><strong><sup>27 </sup></strong>Ego ni ko, barahimbawe no kubigira, yamara bari babafitiye umwenda; kuko nimba amahanga yararonse ku bintu vy’impwemu vyabo, na yo nyene abwirizwa kubakorera ku mugaragaro akoresheje ibintu bifasha umubiri w’inyama. <span id="chapter15_verse28"></span><strong><sup>28 </sup></strong>Ku bw’ivyo rero ninarangiza ivyo nkongera nkabashikiriza ico camwa ata nkomanzi, nzoja muri Esupanye nciye iwanyu. <span id="chapter15_verse29"></span><strong><sup>29 </sup></strong>Vyongeye, ndazi yuko ninaza iwanyu nzoza mfise ingero yuzuye y’umuhezagiro uva kuri Kristu.</p>
<p id="p83" data-pid="83" class="p83 sb"><span id="chapter15_verse30"></span><strong><sup>30 </sup></strong>Ndabahimiriza rero, bene wacu, biciye ku Mukama wacu Yezu Kristu no ku rukundo rw’impwemu, ngo mwihate hamwe nanje mu masengesho aturwa Imana ku bwanje, <span id="chapter15_verse31"></span><strong><sup>31 </sup></strong>ngo ndokorwe mu gukizwa abatemera i Yudaya no kugira ngo ubusuku bwanje ndangurira Yeruzalemu bwemerwe n’aberanda, <span id="chapter15_verse32"></span><strong><sup>32 </sup></strong>kugira ngo ninashika iwanyu ndi n’akanyamuneza kava ku kugomba kw’Imana, numve ko nduhuriwe kumwe namwe. <span id="chapter15_verse33"></span><strong><sup>33 </sup></strong>Ya Mana itanga amahoro ibane namwe mwese. Amen.</p>
</body>
</html>
