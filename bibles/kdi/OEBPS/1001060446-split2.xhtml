<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaroma 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaroma</a>  <a href="biblechapternav45.xhtml">2</a> : <a href="bibleversenav45_2.xhtml">1 - 29</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Nta co wireguza rero, yewe muntu, waba nde, nimba uca urubanza; kuko ku kintu ucirako uwundi urubanza, ubwawe witsindisha, kubera ko wewe uca urubanza uza urakora bino nyene. <span id="chapter2_verse2"></span><strong><sup>2 </sup></strong>Ubu turazi yuko urubanza rw’Imana, nk’uko ukuri kuri, ruri ku baza barakora mwene ivyo.</p>
<p id="p10" data-pid="10" class="p10 sb"><span id="chapter2_verse3"></span><strong><sup>3 </sup></strong>Mugabo woba wiyumvira ga yewe muntu, yuko uzokira urubanza rw’Imana mu gihe ucira urubanza abaza barakora mwene ivyo kandi na wewe ari vyo ukora? <span id="chapter2_verse4"></span><strong><sup>4 </sup></strong>Canke usuzugura ubutunzi bw’ubuntu bwayo n’ukwirengagiza kwayo n’ukwiyumanganya kwayo, kubera ko utazi yuko ubuntu bw’Imana buriko burondera kukujana ku kwigaya? <span id="chapter2_verse5"></span><strong><sup>5 </sup></strong>Mugabo nk’uko ubukomantare bwawe n’umutima wawe utigaya biri, uriko wirundaniriza uburake ku musi w’uburake n’uw’uguhishurwa kw’urubanza rugororotse rw’Imana. <span id="chapter2_verse6"></span><strong><sup>6 </sup></strong>Kandi izokwishura umwe wese nk’uko ibikorwa vyiwe biri: <span id="chapter2_verse7"></span><strong><sup>7 </sup></strong>ubuzima budahera ku bariko barondera ubuninahazwa n’iteka n’ukutabora mu kwihangana <span id="page1643" class="pageNum" data-no="1643" data-before-text="1643"></span>mu gikorwa ciza; <span id="chapter2_verse8"></span><strong><sup>8 </sup></strong>ariko ku banyamahane kandi bagambararira ukuri mugabo bakagamburukira ibitagororotse hazoba uburake n’ishavu, <span id="chapter2_verse9"></span><strong><sup>9 </sup></strong>amakuba n’amarushwa, ku buzima bw’umuntu wese akora ikibi, ubwa mbere ku bw’Umuyuda hanyuma no ku bw’Umugiriki; <span id="chapter2_verse10"></span><strong><sup>10 </sup></strong>mugabo ubuninahazwa n’iteka n’amahoro ku muntu wese akora iciza, ubwa mbere ku Muyuda, hanyuma no ku Mugiriki. <span id="chapter2_verse11"></span><strong><sup>11 </sup></strong>Kuko Imana itagira nkunzi.</p>
<p id="p11" data-pid="11" class="p11 sb"><span id="chapter2_verse12"></span><strong><sup>12 </sup></strong>Nk’akarorero, abo bose bacumuye ata tegeko bazopfa ata tegeko nyene; mugabo abo bose bacumuye bagabwa n’itegeko bazocirwa urubanza n’itegeko. <span id="chapter2_verse13"></span><strong><sup>13 </sup></strong>Kuko abumva itegeko atari bo bagororotsi imbere y’Imana, mugabo abakora ivyo itegeko rivuga ni bo bazokwitwa abagororotsi. <span id="chapter2_verse14"></span><strong><sup>14 </sup></strong>Kuko igihe cose abanyamahanga badafise itegeko bakoze ivyo itegeko rivuga nk’uko bisanzwe bibarimwo, abo bantu, naho batagira itegeko, baba babaye itegeko kuri bo ubwabo. <span id="chapter2_verse15"></span><strong><sup>15 </sup></strong>Ni bo nyene berekana ko ibiri mw’itegeko vyanditse mu mitima yabo, mu gihe ijwi ryo mu mutima ryabo rishinga intahe hamwe na bo, kandi mu vyiyumviro vyabo bararegwa canke mbere bakaregurwa. <span id="chapter2_verse16"></span><strong><sup>16 </sup></strong>Ivyo bizoba umusi Imana izocira urubanza ibintu abantu bagize ibanga, ikaruca biciye kuri Kristu Yezu, nk’uko inkuru nziza menyekanisha iri.</p>
<p id="p12" data-pid="12" class="p12 sb"><span id="chapter2_verse17"></span><strong><sup>17 </sup></strong>Nimba rero witwa Umuyuda ukaba wishimikiza itegeko kandi ukishimira Imana yawe, <span id="chapter2_verse18"></span><strong><sup>18 </sup></strong>vyongeye ukaba uzi ukugomba kwayo kandi ugashima ibintu vy’agahebuza kuko wigishwa ku munwa mw’Itegeko; <span id="chapter2_verse19"></span><strong><sup>19 </sup></strong>kandi ukaba waranyuzwe yuko uri indongozi y’impumyi, umuco ku bari mu mwiza, <span id="chapter2_verse20"></span><strong><sup>20 </sup></strong>uwukosora imburabwenge, umwigisha w’inzoya, ukaba kandi ufise mw’Itegeko igikanka c’ubumenyi n’ic’ukuri... <span id="chapter2_verse21"></span><strong><sup>21 </sup></strong>ariko none, wewe wigisha uwundi, ntiwiyigisha? Wewe wamamaza ngo: “Ntiwibe,” uriba? <span id="chapter2_verse22"></span><strong><sup>22 </sup></strong>Wewe uvuga ngo: “Nturenge ibigo,” urarenga ibigo? Wewe werekana ko uzinukwa ibigirwamana, urasahura insengero? <span id="chapter2_verse23"></span><strong><sup>23 </sup></strong>Wewe wishimira itegeko, uratetereza Imana mu kurenga Itegeko? <span id="chapter2_verse24"></span><strong><sup>24 </sup></strong>Kuko “izina ry’Imana ririko rirogotwako mu mahanga kubera mwebwe”; ni nk’uko vyanditswe.</p>
<p id="p13" data-pid="13" class="p13 sb"><span id="chapter2_verse25"></span><strong><sup>25 </sup></strong>Nkako, ukugenyerwa kugira akamaro igihe gusa uguma ukora ivyo itegeko rivuga; mugabo nimba urenga itegeko, ukugenyerwa kwawe kuba gucitse ukutagenyerwa. <span id="chapter2_verse26"></span><strong><sup>26 </sup></strong>Nimba rero uwutagenyerewe agumije ibisabwa bigororotse vyo mw’Itegeko, ukutagenyerwa kwiwe ntikuzoharurwa none nk’ukugenyerwa? <span id="chapter2_verse27"></span><strong><sup>27 </sup></strong>Kandi uwutagenyerewe asanzwe ameze gutyo, ashikije Itegeko, azogucira urubanza wewe ufise amategeko yaryo yanditse be n’ukugenyerwa mugabo ukaba urenga amategeko. <span id="chapter2_verse28"></span><strong><sup>28 </sup></strong>Kuko uwuri Umuyuda inyuma atari we Muyuda, eka n’ukugenyerwa kw’inyuma ku mubiri si kwo kugenyerwa. <span id="page1644" class="pageNum" data-no="1644" data-before-text="1644"></span><span id="chapter2_verse29"></span><strong><sup>29 </sup></strong>Mugabo Umuyuda ni uwuri we imbere, kandi ukugenyerwa kwiwe ni ukw’umutima biciye ku mpwemu, bidaciye ku mategeko yanditse. Ishimagizwa ry’uwo ntiriva ku bantu, ahubwo riva ku Mana.</p>
</body>
</html>
