<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaroma 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaroma</a>  <a href="biblechapternav45.xhtml">8</a> : <a href="bibleversenav45_8.xhtml">1 - 39</a></p>
<p id="p40" data-pid="40" class="p40 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Abunze ubumwe na Kristu Yezu rero ntibatsindwa n’urubanza. <span id="chapter8_verse2"></span><strong><sup>2 </sup></strong>Kuko itegeko rya ya mpwemu itanga ubuzima mu bumwe na Kristu Yezu ryabagize abidegemvya mukava kw’itegeko ry’igicumuro rikaba n’iry’urupfu. <span id="chapter8_verse3"></span><strong><sup>3 </sup></strong>Kuko, bitumwe n’uko Itegeko ata bubasha ryari rifise igihe ryari goyigoyi bivuye ku mubiri, Imana yatsindishije igicumuro mu mubiri, mu kurungika Umwana wayo bwite mu mubiri usa n’uwucumura no ku vyerekeye igicumuro, <span id="chapter8_verse4"></span><strong><sup>4 </sup></strong>kugira ngo igisabwa kigororotse c’Itegeko kirangukire muri twebwe abatagenda bisunga umubiri, ahubwo bagenda bisunga impwemu. <span id="chapter8_verse5"></span><strong><sup>5 </sup></strong>Kuko abisunga umubiri bashira imizirikanyi yabo ku bintu vy’umubiri, mugabo abisunga impwemu bakayishira ku bintu vy’impwemu. <span id="chapter8_verse6"></span><strong><sup>6 </sup></strong>Kuko kugumiza umuzirikanyi ku vy’umubiri bivamwo urupfu, mugabo kugumiza umuzirikanyi ku vy’impwemu bivamwo ubuzima n’amahoro; <span id="chapter8_verse7"></span><strong><sup>7 </sup></strong>kubera ko kugumiza umuzirikanyi ku vy’umubiri bivamwo ukwankana n’Imana, kuko umubiri <span id="page1651" class="pageNum" data-no="1651" data-before-text="1651"></span>utayobokera itegeko ry’Imana, eka mbere ntibinashoboka. <span id="chapter8_verse8"></span><strong><sup>8 </sup></strong>Nuko rero abahuza n’umubiri ntibashobora gushimisha Imana.</p>
<p id="p41" data-pid="41" class="p41 sb"><span id="chapter8_verse9"></span><strong><sup>9 </sup></strong>Ariko mwebwe ntimuhuza n’umubiri, ahubwo muhuza n’impwemu, nimba impwemu y’Imana iba vy’ukuri muri mwebwe. Mugabo nimba umuntu adafise impwemu ya Kristu, uyo si uwiwe. <span id="chapter8_verse10"></span><strong><sup>10 </sup></strong>Mugabo nimba Kristu yunze ubumwe namwe, umubiri koko warapfuye kubera igicumuro, mugabo impwemu ni ubuzima kubera ubugororotsi. <span id="chapter8_verse11"></span><strong><sup>11 </sup></strong>Nimba rero impwemu y’umwe yazura Yezu mu bapfuye iba muri mwebwe, uwazuye Kristu Yezu mu bapfuye azotuma kandi ya mibiri yanyu ipfa iba mizima biciye ku mpwemu yiwe iba muri mwebwe.</p>
<p id="p42" data-pid="42" class="p42 sb"><span id="chapter8_verse12"></span><strong><sup>12 </sup></strong>Nuko rero, bene wacu, turiko ibwirizwa, atari ku bijanye n’umubiri kugira ngo tubeho twisunga umubiri; <span id="chapter8_verse13"></span><strong><sup>13 </sup></strong>kuko nimba mubaho mwisunga umubiri, nta nkeka muzopfa; mugabo nimba ingeso z’umubiri muzicisha impwemu, muzobaho. <span id="chapter8_verse14"></span><strong><sup>14 </sup></strong>Kuko abo bose bayoborwa n’impwemu y’Imana, abo ni bo bana b’Imana. <span id="chapter8_verse15"></span><strong><sup>15 </sup></strong>Kuko mutaronse impwemu y’ubushumba yongera guteza ubwoba, ahubwo mwaronse impwemu y’ukugirwa abana, biciye kuri nya mpwemu tukaba dusemerera duti: <em>“Abba</em>, Data!” <span id="chapter8_verse16"></span><strong><sup>16 </sup></strong>Impwemu ubwayo irashinga intahe hamwe n’impwemu yacu yuko turi abana b’Imana. <span id="chapter8_verse17"></span><strong><sup>17 </sup></strong>Nimba rero turi abana, turi na ba samuragwa: ba samuragwa koko b’Imana, mugabo tukaba abaraganwa na Kristu, dukire gusa kubabarana na we kugira ngo kandi tuninahazanywe na we.</p>
<p id="p43" data-pid="43" class="p43 sb"><span id="chapter8_verse18"></span><strong><sup>18 </sup></strong>Ku bw’ivyo rero mbona yuko imibabaro yo muri iki kiringo ata co ivuze igereranijwe n’ubuninahazwa bugiye guhishurwa muri twebwe. <span id="chapter8_verse19"></span><strong><sup>19 </sup></strong>Kuko ivyaremwe vyiteze bibishashaye ihishurwa ry’abana b’Imana. <span id="chapter8_verse20"></span><strong><sup>20 </sup></strong>Kuko ivyaremwe vyatanzwe ngo biganzwe n’ukutagira ikimazi, atari ku kugomba kwavyo bwite mugabo biciye ku wabitanze, hishimikijwe icizigiro <span id="chapter8_verse21"></span><strong><sup>21 </sup></strong>c’uko ivyaremwe na vyo bizogirwa ivyidegemvya bikava mu buja bw’ukubora, bikagira umwidegemvyo w’ubuninahazwa w’abana b’Imana. <span id="chapter8_verse22"></span><strong><sup>22 </sup></strong>Kuko tuzi yuko ivyaremwe vyose biguma binihira hamwe kandi bikababarira hamwe gushika n’ubu. <span id="chapter8_verse23"></span><strong><sup>23 </sup></strong>Si ivyo gusa, ahubwo na twebwe ubwacu abafise umushuzo ari yo mpwemu, egome, twebwe ubwacu turaniha imbere muri twebwe, mu gihe turindiranye igishika ukugirwa abana, ukubohorwa biciye ku ncungu tukava mu mibiri yacu. <span id="chapter8_verse24"></span><strong><sup>24 </sup></strong>Kuko twakijijwe muri ico cizigiro; mugabo icizigiro umuntu abona si icizigiro, kuko iyo umuntu abona ikintu, none yocizigira? <span id="chapter8_verse25"></span><strong><sup>25 </sup></strong>Mugabo nimba twizigira ico tutabona, tuguma tukirindiriye twihanganye.</p>
<p id="p44" data-pid="44" class="p44 sb"><span id="chapter8_verse26"></span><strong><sup>26 </sup></strong>N’impwemu na yo irahaseruka ngo ifashe mu bugoyagoye bwacu; kuko ingorane ari uko tutakizi ico dukwiye gusaba Imana iyo tubikeneye, mugabo impwemu ubwayo iratakamba ku bwacu mu miniho itavuzwe. <span id="chapter8_verse27"></span><strong><sup>27 </sup></strong>Yamara umwe <span id="page1652" class="pageNum" data-no="1652" data-before-text="1652"></span>asesangura imitima arazi ico impwemu ishaka kuvuga, kuko itakamba ihuza n’Imana ku bw’aberanda.</p>
<p id="p45" data-pid="45" class="p45 sb"><span id="chapter8_verse28"></span><strong><sup>28 </sup></strong>Ariko turazi yuko Imana ituma ibikorwa vyayo vyose bisenyera ku mugozi umwe ku neza y’abakunda Imana, bakaba ari abahamagawe hisunzwe intumbero yayo; <span id="chapter8_verse29"></span><strong><sup>29 </sup></strong>kuko abo yitwararitse ubwa mbere yabageneye kandi imbere y’igihe gushushanywa n’ishusho y’Umwana wayo, kugira ngo abe imfura muri bene wabo benshi. <span id="chapter8_verse30"></span><strong><sup>30 </sup></strong>Vyongeye, abo yagenye imbere y’igihe ni na bo yahamagaye; kandi abo yahamagaye ni na bo yise abagororotsi. Amaherezo abo yise abagororotsi ni na bo yaninahaje.</p>
<p id="p46" data-pid="46" class="p46 sb"><span id="chapter8_verse31"></span><strong><sup>31 </sup></strong>None tuvuge iki kuri ivyo? Nimba Imana idushigikiye, ni nde azoturwanya? <span id="chapter8_verse32"></span><strong><sup>32 </sup></strong>Iyitazigurije n’Umwana wayo bwite mugabo ikamutanga ku bwacu twese, izobuzwa n’iki kandi kuduhana na we ibindi bintu vyose n’umutima ukunze? <span id="chapter8_verse33"></span><strong><sup>33 </sup></strong>Ni nde azorega abatowe n’Imana? Imana ni Yo ibita abagororotsi. <span id="chapter8_verse34"></span><strong><sup>34 </sup></strong>Ni nde azobatsindisha? Kristu Yezu ni we yapfuye, egome, nako ni we yazuwe mu bapfuye, akaba ari iburyo bw’Imana, ari na we kandi atakamba ku bwacu.</p>
<p id="p47" data-pid="47" class="p47 sb"><span id="chapter8_verse35"></span><strong><sup>35 </sup></strong>Ni nde azodutandukanya n’urukundo rwa Kristu? Mbega ni amakuba, canke amarushwa, canke uruhamo, canke inzara, canke ukugenda gusa, canke akaga, canke inkota? <span id="chapter8_verse36"></span><strong><sup>36 </sup></strong>Nk’uko vyanditswe ngo: “Twirirwa turicwa duhorwa wewe, tubonwa nk’intama zo gukererwa.” <span id="chapter8_verse37"></span><strong><sup>37 </sup></strong>Ahubwo riho, muri ivyo vyose turatahukana intsinzi bimwe bishitse biciye ku wadukunze. <span id="chapter8_verse38"></span><strong><sup>38 </sup></strong>Kuko najijutse yuko rwaba urupfu, canke ubuzima, canke abamarayika, canke intwaro, canke ibiriho ubu, canke ibizoza, canke ububasha, <span id="chapter8_verse39"></span><strong><sup>39 </sup></strong>canke uburebure bw’igihagararo, canke ubwimbike, canke ikindi caremwe cose, ata kizoshobora kudutandukanya n’urukundo rw’Imana ruri muri Kristu Yezu Umukama wacu.</p>
</body>
</html>
