<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abakorinto 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abakorinto</a>  <a href="biblechapternav46.xhtml">11</a> : <a href="bibleversenav46_11.xhtml">1 - 34</a></p>
<p id="p58" data-pid="58" class="p58 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Munyigane, nk’uko nanje nigana Kristu.</p>
<p id="p59" data-pid="59" class="p59 sb"><span id="chapter11_verse2"></span><strong><sup>2 </sup></strong>Ndabakeza rero kubera ko mu bintu vyose munzirikana kandi mukagumya ivyo nabashikirije nk’uko nabibahereje. <span id="chapter11_verse3"></span><strong><sup>3 </sup></strong>Mugabo nshaka ko mumenya yuko umutwe w’umugabo wese ari Kristu; umutwe w’umugore na wo ni umugabo; umutwe wa Kristu na wo ni Imana. <span id="chapter11_verse4"></span><strong><sup>4 </sup></strong>Umugabo wese asenga canke avuga ubuhanuzi <span id="page1675" class="pageNum" data-no="1675" data-before-text="1675"></span>afise ikintu ku mutwe aba amaramaje umutwe wiwe; <span id="chapter11_verse5"></span><strong><sup>5 </sup></strong>mugabo umugore wese asenga canke avuga ubuhanuzi umutwe udatwikiriye aba amaramaje umutwe wiwe, kuko ari cokimwe n’uko yoba ari umugore amoye umutwe. <span id="chapter11_verse6"></span><strong><sup>6 </sup></strong>Kuko nimba umugore atitwikiriye, nagabanishe umushatsi rero; mugabo nimba ari agaterasoni ku mugore kugabanisha umushatsi canke kwimosha, niyitwikire.</p>
<p id="p60" data-pid="60" class="p60 sb"><span id="chapter11_verse7"></span><strong><sup>7 </sup></strong>Kuko umugabo atabwirizwa kwitwikira umutwe, kubera ari ishusho n’ubuninahazwa vy’Imana; mugabo umugore ni ubuninahazwa bw’umugabo. <span id="chapter11_verse8"></span><strong><sup>8 </sup></strong>Kuko umugabo atava mu mugore, ariko umugore ava mu mugabo; <span id="chapter11_verse9"></span><strong><sup>9 </sup></strong>kandi vyongeye, umugabo ntiyaremwe kubera umugore, mugabo umugore yaremwe kubera umugabo. <span id="chapter11_verse10"></span><strong><sup>10 </sup></strong>Ni co gituma umugore abwirizwa kugira ikimenyetso c’ubukuru ku mutwe wiwe kubera abamarayika.</p>
<p id="p61" data-pid="61" class="p61 sb"><span id="chapter11_verse11"></span><strong><sup>11 </sup></strong>Nakare, mu bijanye n’Umukama, nta mugore hatari umugabo kandi nta mugabo hatari umugore. <span id="chapter11_verse12"></span><strong><sup>12 </sup></strong>Kuko, nk’uko umugore ava mu mugabo, ni ko n’umugabo ariho biciye ku mugore; mugabo ibintu vyose biva ku Mana. <span id="chapter11_verse13"></span><strong><sup>13 </sup></strong>Nimuruce namwe ubwanyu: Mbega birabereye ko umugore asenga Imana atitwikiriye? <span id="chapter11_verse14"></span><strong><sup>14 </sup></strong>Mbega uko ibintu bisanzwe bimeze ubwakwo ntikubigisha yuko iyo umugabo afise umushatsi muremure, aba ari agateterwe kuri we; <span id="chapter11_verse15"></span><strong><sup>15 </sup></strong>mugabo ko iyo umugore afise umushatsi muremure, aba ari ubuninahazwa kuri we? Kuko umushatsi wiwe yawuhawe mu kibanza c’icambarwa co mu mutwe. <span id="chapter11_verse16"></span><strong><sup>16 </sup></strong>Ariko nimba hari uwusa n’uwuharira ashigikira uwundi mugenzo kanaka, nta wundi dufise, n’amashengero y’Imana ni ukwo.</p>
<p id="p62" data-pid="62" class="p62 sb"><span id="chapter11_verse17"></span><strong><sup>17 </sup></strong>Mugabo mu gutanga aya mabwirizwa sindabakeza, kuko mukoranira hamwe atari ku bw’ineza, ahubwo ku bw’inabi. <span id="chapter11_verse18"></span><strong><sup>18 </sup></strong>Kuko ubwa mbere hoho, iyo mukoraniye hamwe mw’ishengero, numva ngo hariho ukwicamwo ibice muri mwebwe; kandi ku rugero kanaka ndavyemera. <span id="chapter11_verse19"></span><strong><sup>19 </sup></strong>Kuko hategerezwa kandi kubaho imice muri mwebwe, kugira ngo abashimwa na bo nyene bibonekeze muri mwebwe.</p>
<p id="p63" data-pid="63" class="p63 sb"><span id="chapter11_verse20"></span><strong><sup>20 </sup></strong>Igihe rero mukoraniye mu kibanza kimwe, ntibishoboka kurya imfungurwa z’Umukama zo ku mugoroba. <span id="chapter11_verse21"></span><strong><sup>21 </sup></strong>Kuko igihe muzirya, umwe wese abanza kurya imfungurwa zo ku mugoroba ziwe bwite, ku buryo umwe aba ashonje mugabo uwundi aborewe. <span id="chapter11_verse22"></span><strong><sup>22 </sup></strong>Mbega vy’ukuri ntimufise amazu yo kuriramwo no kunyweramwo? Canke musuzugura ishengero ry’Imana mukamaramaza abatagira ikintu? Mbega ndababwire iki? Ndabakeze? Muri ivyo sindabakeza.</p>
<p id="p64" data-pid="64" class="p64 sb"><span id="chapter11_verse23"></span><strong><sup>23 </sup></strong>Kuko nahawe n’Umukama ico nanje nabahereje, yuko Umukama Yezu mw’ijoro yagira atangwemwo, yatoye umukate, <span id="chapter11_verse24"></span><strong><sup>24 </sup></strong>hanyuma amaze gukenguruka arawumanyura, avuga ati: “Iki gisobanura umubiri wanje utanzwe ku bwanyu. Muragume mugira ibi mu kunyibuka.” <span id="chapter11_verse25"></span><strong><sup>25 </sup></strong>Yagize kuno no ku gikombe, amaze kwihereza imfungurwa <span id="page1676" class="pageNum" data-no="1676" data-before-text="1676"></span>zo ku mugoroba, avuga ati: “Iki gikombe gisobanura isezerano rishasha hishimikijwe amaraso yanje. Muragume mugira ibi igihe cose muzokinywa, mu kunyibuka.” <span id="chapter11_verse26"></span><strong><sup>26 </sup></strong>Kuko igihe cose murya uyu mukate mukanywa n’iki gikombe, muguma mutangaza urupfu rw’Umukama, kugeza ashitse.</p>
<p id="p65" data-pid="65" class="p65 sb"><span id="chapter11_verse27"></span><strong><sup>27 </sup></strong>Nuko rero, uwo wese arya umukate canke anywa igikombe c’Umukama mu buryo butabereye azogira ikimwagira ku bijanye n’umubiri be n’amaraso vy’Umukama. <span id="chapter11_verse28"></span><strong><sup>28 </sup></strong>Umuntu nabanze arabe ko abereye amaze kwisuzuma neza, gutyo abone kurya ku mukate no kunywa ku gikombe. <span id="chapter11_verse29"></span><strong><sup>29 </sup></strong>Kuko uwurya kandi akanywa aba ariye kandi anyoye urubanza kuri we ubwiwe nimba adatahura umubiri ico ari co. <span id="chapter11_verse30"></span><strong><sup>30 </sup></strong>Ni co gituma benshi muri mwebwe bagoyagoya bakanarwaragurika, n’abatari bake bakaba basinziriye mu rupfu. <span id="chapter11_verse31"></span><strong><sup>31 </sup></strong>Mugabo hamwe twotahura ico twebwe ubwacu turi, ntitwocirwa urubanza. <span id="chapter11_verse32"></span><strong><sup>32 </sup></strong>Ariko iyo duciriwe urubanza, tuba dutojwe indero na Yehova, kugira ntidutsindirwe hamwe n’isi. <span id="chapter11_verse33"></span><strong><sup>33 </sup></strong>Nuko rero, bene wacu, iyo mukoraniye hamwe ngo muzirye, be murindirana. <span id="chapter11_verse34"></span><strong><sup>34 </sup></strong>Nimba hari uwushonje, narye i muhira iwe, kugira ntimukoranire hamwe ku bwo gucirwa urubanza. Mugabo ibisigaye nzobitunganya ninashika hiyo.</p>
</body>
</html>
