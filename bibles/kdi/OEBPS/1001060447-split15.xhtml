<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abakorinto 15</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abakorinto</a>  <a href="biblechapternav46.xhtml">15</a> : <a href="bibleversenav46_15.xhtml">1 - 58</a></p>
<p id="p83" data-pid="83" class="p83 sb"><span id="chapter15"></span><span id="chapter15_verse1"></span><span class="w_ch"><strong>15 </strong></span>Nanje rero ga bene wacu, ndabamenyesha inkuru nziza nabamenyesheje, iyo kandi mwakiriye, ari na yo kandi muhagazemwo, <span id="chapter15_verse2"></span><strong><sup>2 </sup></strong>biciye kuri yo mukaba kandi muriko murakizwa, biciye kw’ijambo nabamenyeshejemwo inkuru nziza, nimba muyumirako, kiretse nimba vy’ukuri mwemereye ubusa.</p>
<p id="p84" data-pid="84" class="p84 sb"><span id="chapter15_verse3"></span><strong><sup>3 </sup></strong>Kuko mu bintu vya mbere nabahereje, harimwo ico nanje nahawe, yuko Kristu yapfuye ku bw’ibicumuro vyacu nk’uko Ivyanditswe bivuga; <span id="chapter15_verse4"></span><strong><sup>4 </sup></strong>kandi yuko yahambwe, egome, yuko yazuwe ku musi ugira gatatu nk’uko Ivyanditswe bivuga; <span id="chapter15_verse5"></span><strong><sup>5 </sup></strong>be n’uko yiyeretse Kefa, hanyuma bamwe cumi na babiri. <span id="chapter15_verse6"></span><strong><sup>6 </sup></strong>Inyuma y’ivyo yiyeretse bene wacu barenga amajana atanu icarimwe, benshi muri bo bakaba bakiriho n’ubu, mugabo bamwe barasinziriye mu rupfu. <span id="chapter15_verse7"></span><strong><sup>7 </sup></strong>Mu nyuma yariyeretse Yakobo, maze yiyereka intumwa zose; <span id="chapter15_verse8"></span><strong><sup>8 </sup></strong>mugabo inyuma ya bose, nanje yaranyiyeretse nk’aho yiyeretse uwavutse atageze.</p>
<p id="p85" data-pid="85" class="p85 sb"><span id="chapter15_verse9"></span><strong><sup>9 </sup></strong>Kuko ndi uwo hanyuma y’izindi ntumwa, kandi simbereye no kwitwa intumwa, kuko nahamye ishengero ry’Imana. <span id="chapter15_verse10"></span><strong><sup>10 </sup></strong>Mugabo bivuye ku buntu ata wari abukwiriye bw’Imana, ubu ndi ico ndi. Kandi ubuntu ata wari abukwiriye bwayo nagiriwe ntibwabaye impfagusa, mugabo narabize akuya kubarusha bose, yamara si jewe ahubwo ni ubuntu ata wari abukwiriye bw’Imana buri kumwe nanje. <span id="chapter15_verse11"></span><strong><sup>11 </sup></strong>Ariko yaba jewe canke bo, ni ko twamamaza kandi ni ko namwe mwemeye.</p>
<p id="p86" data-pid="86" class="p86 sb"><span id="chapter15_verse12"></span><strong><sup>12 </sup></strong>Nimba rero Kristu ariko yamamazwa yuko yazuwe mu bapfuye, bishoboka bite ngo bamwe muri mwebwe bavuge ko ata zuka ry’abapfuye ririho? <span id="chapter15_verse13"></span><strong><sup>13 </sup></strong>Nimba vy’ukuri ata zuka ry’abapfuye ririho, na Kristu rero ntiyazuwe. <span id="chapter15_verse14"></span><strong><sup>14 </sup></strong>Mugabo <span id="page1681" class="pageNum" data-no="1681" data-before-text="1681"></span>nimba Kristu atazuwe, igikorwa cacu c’ukwamamaza ni ic’ubusa vy’ukuri, n’ukwizera kwacu ni ukw’ubusa. <span id="chapter15_verse15"></span><strong><sup>15 </sup></strong>Vyongeye, duca tuba ivyabona vy’Imana vy’ikinyoma, kuko twashingiye intahe Imana yuko yazuye Kristu kandi itamuzuye, nimba vy’ukuri abapfuye batazurwa. <span id="chapter15_verse16"></span><strong><sup>16 </sup></strong>Kuko nimba abapfuye batazurwa, na Kristu ntiyazuwe. <span id="chapter15_verse17"></span><strong><sup>17 </sup></strong>Bitayeko, nimba Kristu atazuwe, ukwizera kwanyu nta co kumaze; muracari mu bicumuro vyanyu. <span id="chapter15_verse18"></span><strong><sup>18 </sup></strong>Kandi vyongeye, abasinziriye mu rupfu bunze ubumwe na Kristu boba bagiye akagirire. <span id="chapter15_verse19"></span><strong><sup>19 </sup></strong>Nimba muri ubu buzima honyene ari ho twizigiye Kristu, turateye ikigongwe kuruta abandi bose.</p>
<p id="p87" data-pid="87" class="p87 sb"><span id="chapter15_verse20"></span><strong><sup>20 </sup></strong>Ariko noneho Kristu yarazuwe mu bapfuye, aba umushuzo w’abasinziriye mu rupfu. <span id="chapter15_verse21"></span><strong><sup>21 </sup></strong>Kubera ko urupfu rwazananye ku muntu, n’izuka ry’abapfuye ryazananye ku muntu. <span id="chapter15_verse22"></span><strong><sup>22 </sup></strong>Kuko nk’uko muri Adamu bose bapfa, ni ko no muri Kristu bose bazogirwa bazima. <span id="chapter15_verse23"></span><strong><sup>23 </sup></strong>Mugabo umwe wese mu mwanya wiwe bwite: Kristu ni we mushuzo, hanyuma aba Kristu mu gihe c’ukuhaba<span id="footnotesource8"></span><a epub:type="noteref" href="#footnote8">*</a> kwiwe. <span id="chapter15_verse24"></span><strong><sup>24 </sup></strong>Hanyuma hazoba iherezo, aho azoshikiriza ubwami Imana yiwe ari yo Se, niyamara guhindura ubusa intwaro zose n’ububasha bwose n’ubushobozi bwose. <span id="chapter15_verse25"></span><strong><sup>25 </sup></strong>Kuko ategerezwa kuganza gushika Imana ishize abansi bose munsi y’ibirenge vyiwe. <span id="chapter15_verse26"></span><strong><sup>26 </sup></strong>Urupfu ni we mwansi wa nyuma azokurwaho. <span id="chapter15_verse27"></span><strong><sup>27 </sup></strong>Kuko Imana “yashize ibintu vyose munsi y’ibirenge vyiwe ngo abiganze.” Mugabo igihe ivuga ko ‘ibintu vyose vyatanzwe ngo biganzwe,’ biraboneka yuko hatarimwo umwe yamuha vyose ngo abiganze. <span id="chapter15_verse28"></span><strong><sup>28 </sup></strong>Mugabo igihe ibintu vyose azoba yabihawe ngo abiganze, ni ho Umwana ubwiwe na we azoyoboka akaganzwa n’Uwamuhaye kuganza ibintu vyose, ngo Imana ibe vyose ku muntu wese.</p>
<p id="p88" data-pid="88" class="p88 sb"><span id="chapter15_verse29"></span><strong><sup>29 </sup></strong>Ahandiho, bazogira bate, ababatizwa kugira babe abapfuye? Nimba abapfuye batazogenda bazuwe, kubera iki none babatizwa kugira babe abapfuye? <span id="chapter15_verse30"></span><strong><sup>30 </sup></strong>Kubera iki kandi twama mu kaga buri saha? <span id="chapter15_verse31"></span><strong><sup>31 </sup></strong>Ku musi ku musi ndahangana n’urupfu. Ivyo ndavyemeza mfatiye ku mwigino mfise kubera mwebwe, bene wacu, umwigino mfise muri Kristu Yezu Umukama wacu. <span id="chapter15_verse32"></span><strong><sup>32 </sup></strong>Nimba cokimwe n’abantu nararwaniye n’ibikoko i Efeso, bimariye iki? Nimba abapfuye batazurwa, “twirire twinywere, kuko ejo tuzopfa.” <span id="chapter15_verse33"></span><strong><sup>33 </sup></strong>Ntimuzimire. Kwifatanya n’ababi kwonona ingeso nziza. <span id="chapter15_verse34"></span><strong><sup>34 </sup></strong>Nimwikangure mugarure ubwenge mu buryo bw’ubugororotsi kandi ntimuze muracumura, kuko bamwe batazi Imana. Ndiko mvuga ukwo ngo ndabatere kumaramara.</p>
<p id="p89" data-pid="89" class="p89 sb"><span id="chapter15_verse35"></span><strong><sup>35 </sup></strong>Yamara rero, hari uwovuga ati: “None abapfuye bazurwa bate? Mbega nyene baza bafise umubiri bwoko ki?” <span id="chapter15_verse36"></span><strong><sup>36 </sup></strong>Wa mburabwenge we! Ico ubivye ntikigirwa kizima kitabanje gupfa; <span id="chapter15_verse37"></span><strong><sup>37 </sup></strong>nayo ku vyerekeye ico ubiba, ntubiba <span id="page1682" class="pageNum" data-no="1682" data-before-text="1682"></span>umubiri uzokura, ahubwo ubiba urutete rugaragara, rugashobora kuba urw’ingano canke urwo ari rwo rwose mu zindi; <span id="chapter15_verse38"></span><strong><sup>38 </sup></strong>mugabo Imana iraruha umubiri nk’uko biyihimbaye, rumwe rwose muri izo mbuto rugahabwa umubiri warwo bwite. <span id="chapter15_verse39"></span><strong><sup>39 </sup></strong>Inyama zose si zimwe, mugabo hari iy’abantu, hakaba n’iyindi nyama y’ibitungwa, n’iyindi nyama y’inyoni, n’iyindi y’ifi. <span id="chapter15_verse40"></span><strong><sup>40 </sup></strong>Kandi hariho imibiri yo mw’ijuru, n’imibiri yo kw’isi; mugabo ubuninahazwa bw’imibiri yo mw’ijuru ni ubwoko bumwe, ubw’imibiri yo kw’isi na bwo bukaba ubundi bwoko. <span id="chapter15_verse41"></span><strong><sup>41 </sup></strong>Ubuninahazwa bw’izuba buri ukwabwo, n’ubuninahazwa bw’ukwezi buri ukwabwo, n’ubuninahazwa bw’inyenyeri buri ukwabwo; mu vy’ukuri inyenyeri iratandukanye n’iyindi mu buninahazwa.</p>
<p id="p90" data-pid="90" class="p90 sb"><span id="chapter15_verse42"></span><strong><sup>42 </sup></strong>N’izuka ry’abapfuye ni ukwo. Ubibwa mu kubora, uzurwa mu kutabora. <span id="chapter15_verse43"></span><strong><sup>43 </sup></strong>Ubibwa mu gateterwe, ukazurwa mu buninahazwa. Ubibwa mu bugoyagoye, ukazurwa mu bubasha. <span id="chapter15_verse44"></span><strong><sup>44 </sup></strong>Ubibwa ari umubiri w’inyama, ukazurwa ari umubiri w’impwemu. Nimba hariho umubiri w’inyama, hariho n’uw’impwemu. <span id="chapter15_verse45"></span><strong><sup>45 </sup></strong>Mbere ni ko vyanditswe ngo: “Umuntu wa mbere Adamu yacitse umuntu<span id="footnotesource9"></span><a epub:type="noteref" href="#footnote9">*</a> muzima.” Adamu wa nyuma yacitse impwemu itanga ubuzima. <span id="chapter15_verse46"></span><strong><sup>46 </sup></strong>Yamara rero, ica mbere si ic’impwemu, mugabo ni ic’inyama, hanyuma haba ic’impwemu. <span id="chapter15_verse47"></span><strong><sup>47 </sup></strong>Umuntu wa mbere yavuye mw’isi akaba akozwe mu mukungugu; umuntu wa kabiri yavuye mw’ijuru. <span id="chapter15_verse48"></span><strong><sup>48 </sup></strong>Nk’uko uwukozwe mu mukungugu ari, ni ko n’abakozwe mu mukungugu bari; kandi nk’uko uwo mw’ijuru ari, ni ko n’abo mw’ijuru bari. <span id="chapter15_verse49"></span><strong><sup>49 </sup></strong>Kandi nk’uko twambaye ishusho y’umwe akozwe mu mukungugu, tuzokwambara n’ishusho y’uwo mw’ijuru.</p>
<p id="p91" data-pid="91" class="p91 sb"><span id="chapter15_verse50"></span><strong><sup>50 </sup></strong>Ariko ico mvuga ni iki, bene wacu: yuko inyama n’amaraso bidashobora gutorana ubwami bw’Imana, eka n’ukubora ntigutorana ukutabora. <span id="chapter15_verse51"></span><strong><sup>51 </sup></strong>Ehe ndababwira ibanga ryeranda: Ntituzosinzira mu rupfu twese, mugabo tuzohindurwa twese, <span id="chapter15_verse52"></span><strong><sup>52 </sup></strong>mu kanya gato, mu kanya nk’ako kuvuna urugohe, mu gihe c’urumbete rwa nyuma. Kuko urumbete ruzovuga, abapfuye bakazurwa badashobora kubora, natwe tukazohindurwa. <span id="chapter15_verse53"></span><strong><sup>53 </sup></strong>Kuko iki kibora gitegerezwa kwambara ukutabora, kandi iki gipfa kigategerezwa kwambara ukudapfa. <span id="chapter15_verse54"></span><strong><sup>54 </sup></strong>Mugabo iki kibora nicambara ukutabora, kandi iki gipfa kikambara ukudapfa, ni ho hazoranguka rya jambo ryanditswe ngo: “Urupfu ruramizwe miyonzwa gushitsa ibihe bidahera.” <span id="chapter15_verse55"></span><strong><sup>55 </sup></strong>“Rupfu we, intsinzi yawe iri he? Rupfu we, uruboyi rwawe ruri he?” <span id="chapter15_verse56"></span><strong><sup>56 </sup></strong>Uruboyi ruzana urupfu ni igicumuro, mugabo ububasha bw’igicumuro ni Itegeko. <span id="chapter15_verse57"></span><strong><sup>57 </sup></strong>Ariko hashimirwe Imana, kuko iduha intsinzi biciye ku Mukama wacu Yezu Kristu!</p>
<p id="p92" data-pid="92" class="p92 sb"><span id="chapter15_verse58"></span><strong><sup>58 </sup></strong>Nuko rero, bene wacu bakundwa, mube abashikamye, mutanyiganyiga, mwama mufise vyinshi mukora mu gikorwa c’Umukama, muzi yuko <span id="page1683" class="pageNum" data-no="1683" data-before-text="1683"></span>ukubira akuya kwanyu atari ukw’ubusa mu Mukama.</p>
<div class="groupFootnote"><aside epub:type="footnote"><div epub:type="footnote" id="footnote8"><p id="p110" data-pid="110"><a href="1001060447-split15.xhtml#footnotesource8">^ <span class="footnoteref">1 Kor. 15:23</span></a> Mu kigiriki ni “parusiya” (<em>pa·rou·siʹa</em>). Raba <a href="1001060093.xhtml#pos0">Inyongera ya 4</a>.</p></div></aside>
<aside epub:type="footnote"><div epub:type="footnote" id="footnote9"><p id="p111" data-pid="111"><a href="1001060447-split15.xhtml#footnotesource9">^ <span class="footnoteref">1 Kor. 15:45</span></a> Mu kigiriki ni “pisike” (<em>psy·kheʹ</em>). Raba <a href="1001060088.xhtml#pos0">Inyongera ya 6</a>.</p></div></aside>
</div>
</body>
</html>
