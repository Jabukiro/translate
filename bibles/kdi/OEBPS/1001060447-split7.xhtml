<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abakorinto 7</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abakorinto</a>  <a href="biblechapternav46.xhtml">7</a> : <a href="bibleversenav46_7.xhtml">1 - 40</a></p>
<p id="p31" data-pid="31" class="p31 sb"><span id="chapter7"></span><span id="chapter7_verse1"></span><span class="w_ch"><strong>7 </strong></span>Nayo ku vyo mwanditse, ni vyiza ko umugabo adakora ku mugore; <span id="chapter7_verse2"></span><strong><sup>2 </sup></strong>yamara kubera ugukwiragira kw’ubusambanyi, umugabo wese nagire umugore wiwe bwite, n’umugore wese agire umugabo wiwe bwite. <span id="chapter7_verse3"></span><strong><sup>3 </sup></strong>Umugabo nahe umugore wiwe ivyiwe; umugore na we nyene agirire kuno umugabo wiwe. <span id="chapter7_verse4"></span><strong><sup>4 </sup></strong>Umugore ntafise ububasha ku mubiri wiwe, ahubwo umugabo wiwe ni we abufise; n’umugabo nyene ntafise ububasha ku mubiri wiwe, ahubwo umugore wiwe ni we abufise. <span id="chapter7_verse5"></span><strong><sup>5 </sup></strong>Ntimuvyimane, kiretse mwumvikanye ku bw’igihe kanaka, kugira muhebere umwanya ugusenga hanyuma mwongere kuja hamwe, kugira ngo Shetani ntagume abagerageza kubera ukutigumya kwanyu. <span id="chapter7_verse6"></span><strong><sup>6 </sup></strong>Ariko ivyo ndabivuze mu kwerekana gusa ko birekuwe, si itegeko. <span id="chapter7_verse7"></span><strong><sup>7 </sup></strong>Mugabo noshima ko abantu bose baba nkanje. Yamara rero, umwe wese ari n’ingabirano yiwe bwite iva ku Mana, umwe uku, uwundi kuriya.</p>
<p id="p32" data-pid="32" class="p32 sb"><span id="chapter7_verse8"></span><strong><sup>8 </sup></strong>Ubu na ho mbwira abatubatse n’abapfakazi: ni vyiza ko bigumira nk’uko ndi. <span id="chapter7_verse9"></span><strong><sup>9 </sup></strong>Mugabo nimba bibananiye kwigumya, nibubake, kuko ari vyiza kwubaka kuruta kururumba inambu.</p>
<p id="p33" data-pid="33" class="p33 sb"><span id="chapter7_verse10"></span><strong><sup>10 </sup></strong>Abubatse ndabaha aya mabwirizwa, yamara si jewe ahubwo ni Umukama, yuko umugore atovana n’umugabo wiwe; <span id="chapter7_verse11"></span><strong><sup>11 </sup></strong>mugabo aramutse avanye na we vy’ukuri, nagume atubatse canke na ho asubirane n’umugabo wiwe; kandi umugabo ntakwiye guta umugore wiwe.</p>
<p id="p34" data-pid="34" class="p34 sb"><span id="chapter7_verse12"></span><strong><sup>12 </sup></strong>Mugabo abandi ndababwira, egome jewe, si Umukama: nimba hari mwene wacu afise umugore atemera, yamara nya mugore agashima kubana na we, ntamute; <span id="chapter7_verse13"></span><strong><sup>13 </sup></strong>kandi umugore afise umugabo atemera, yamara nya mugabo agashima kubana na we, ntate umugabo wiwe. <span id="chapter7_verse14"></span><strong><sup>14 </sup></strong>Kuko nya mugabo atemera yezwa mu bijanye n’umugore wiwe, nya mugore atemera na we akezwa mu bijanye na nya muvukanyi; ahandiho, abana banyu boba vy’ukuri bahumanye, ariko noneho ni beranda. <span id="chapter7_verse15"></span><strong><sup>15 </sup></strong>Mugabo nimba uwutemera agiye, nagende; mwene wacu canke mushiki wacu ntahambirwa <span id="page1670" class="pageNum" data-no="1670" data-before-text="1670"></span>igihe ibintu vyifashe gutyo, mugabo Imana yabahamagariye amahoro. <span id="chapter7_verse16"></span><strong><sup>16 </sup></strong>Kuko ga mugore, uzi gute ko utazokiza umugabo wawe? Canke ga mugabo, uzi gute ko utazokiza umugore wawe?</p>
<p id="p35" data-pid="35" class="p35 sb"><span id="chapter7_verse17"></span><strong><sup>17 </sup></strong>Kimwe gusa, nk’uko Yehova yahaye umwe wese umugabane, umwe wese nagende nk’uko Imana yamuhamagaye. Kandi ukwo ni ko ntegeka mu mashengero yose. <span id="chapter7_verse18"></span><strong><sup>18 </sup></strong>Hoba hari uwahamagawe yaragenyerewe? Ntacike uwutagenyerewe. Hoba hari uwahamagawe atagenyerewe? Ntagenyerwe. <span id="chapter7_verse19"></span><strong><sup>19 </sup></strong>Ukugenyerwa nta co kuvuze, n’ukutagenyerwa nta co kuvuze, ukwubahiriza amabwirizwa y’Imana ni kwo guhambaye. <span id="chapter7_verse20"></span><strong><sup>20 </sup></strong>Uko umwe wese yahamagawe ameze kwose, nagume gutyo. <span id="chapter7_verse21"></span><strong><sup>21 </sup></strong>Woba wahamagawe uri umushumba? Ntibiguhagarike umutima; ariko nimba ushobora no kuba uwidegemvya, ntugishe riho ako karyo. <span id="chapter7_verse22"></span><strong><sup>22 </sup></strong>Kuko, umuntu wese mu Mukama yahamagawe ari umushumba ni uwidegemvya w’Umukama; n’uwahamagawe ari uwidegemvya ni umushumba wa Kristu. <span id="chapter7_verse23"></span><strong><sup>23 </sup></strong>Mwaguzwe ikiguzi; nimureke kuba abashumba b’abantu. <span id="chapter7_verse24"></span><strong><sup>24 </sup></strong>Uko umwe wese yahamagawe ameze kwose ga bene wacu, nagume gutyo yifatanije n’Imana.</p>
<p id="p36" data-pid="36" class="p36 sb"><span id="chapter7_verse25"></span><strong><sup>25 </sup></strong>Nayo ku vy’abigeme b’isugi, nta tegeko mfise riva ku Mukama, mugabo ndatanga iciyumviro canje nk’uwagiriwe imbabazi n’Umukama ngo abe umwizigirwa. <span id="chapter7_verse26"></span><strong><sup>26 </sup></strong>Niyumvira rero ko ibi ari vyiza kubera ingorane ziri ino iwacu: yuko ari vyiza ko umuntu aguma uko ari. <span id="chapter7_verse27"></span><strong><sup>27 </sup></strong>Woba wabohewe ku mugore? Reka kurondera kubohorwa. Woba wabohowe ku mugore? Reka kurondera umugore. <span id="chapter7_verse28"></span><strong><sup>28 </sup></strong>Mugabo naho wokwubaka, nta gicumuro woba ukoze. Kandi umuntu w’isugi aramutse yubatse, uwo muntu nta gicumuro yoba akoze. Ariko abubaka bazogira amakuba mu mubiri wabo. Mugabo jewe nshaka kuyabakingira.</p>
<p id="p37" data-pid="37" class="p37 sb"><span id="chapter7_verse29"></span><strong><sup>29 </sup></strong>Vyongeye, iki ni co mvuga, bene wacu: igihe gisigaye ni kigufi. Kuva ubu abafise abagore babe nk’aho ata bo bafise, <span id="chapter7_verse30"></span><strong><sup>30 </sup></strong>kandi n’abarira babe nk’abatarira, n’abanezerewe babe nk’abatanezerewe, n’abagura babe nk’abadafise, <span id="chapter7_verse31"></span><strong><sup>31 </sup></strong>n’abakoresha isi babe nk’abatayikoresha rwose; kuko ibintu<span id="footnotesource5"></span><a epub:type="noteref" href="#footnote5">*</a> vyo kuri iyi si biriko birahinduka. <span id="chapter7_verse32"></span><strong><sup>32 </sup></strong>Mu vy’ukuri, nshaka ko mutagira amaganya. Umugabo atubatse aganyishwa n’ivy’Umukama, ingene yoshimwa n’Umukama. <span id="chapter7_verse33"></span><strong><sup>33 </sup></strong>Ariko umugabo yubatse aganyishwa n’ivy’isi, ingene yoshimwa n’umugore wiwe, <span id="chapter7_verse34"></span><strong><sup>34 </sup></strong>kandi aba abangikanije. Vyongeye, umugore atubatse, n’umwigeme w’isugi, aganyishwa n’ivy’Umukama, ko yoba mweranda mu mubiri no mu mutima wiwe. Ariko umugore yubatse aganyishwa n’ivy’isi, ingene yoshimwa n’umugabo wiwe. <span id="chapter7_verse35"></span><strong><sup>35 </sup></strong>Mugabo ivyo ndabivuze ku neza yanyu bwite, atari kugira ndabatege umutego, mugabo kugira ndabajane ku kibereye no ku cotuma muguma mukorera Umukama ata kibasamaza.</p>
<p id="p38" data-pid="38" class="p38 sb"><span id="page1671" class="pageNum" data-no="1671" data-before-text="1671"></span><span id="chapter7_verse36"></span><strong><sup>36 </sup></strong>Mugabo nimba umuntu yiyumvira ko ariko yigenza ukutabereye ku bijanye n’ubusugi bwiwe, nimba amaze kurengana ishurika ry’ubuto kandi akaba ari ko bibwirizwa kugenda, nakore ico ashaka; ntaba acumuye. Nibubake. <span id="chapter7_verse37"></span><strong><sup>37 </sup></strong>Mugabo nimba umuntu yiyemeje mu mutima wiwe kugumya ubusugi bwiwe, akaba ata kimugobera mugabo akaba ategeka ukugomba kwiwe bwite kandi akaba yafashe iyo ngingo mu mutima wiwe bwite, azoba agize neza. <span id="chapter7_verse38"></span><strong><sup>38 </sup></strong>N’uwutanze rero ubusugi bwiwe mu kwubaka aba agize neza, mugabo uwutabutanze mu kwubaka azoba agize neza kuruta.</p>
<p id="p39" data-pid="39" class="p39 sb"><span id="chapter7_verse39"></span><strong><sup>39 </sup></strong>Umugore abohwa mu gihe cose umugabo wiwe akiriho. Ariko iyo umugabo wiwe asinziriye mu rupfu, nta kimubuza kwubakana n’uwo ashaka, ariko mu Mukama gusa. <span id="chapter7_verse40"></span><strong><sup>40 </sup></strong>Mugabo uko jewe ndavyiyumvira, arushiriza guhirwa yigumiye uko ari. Ndibaza ata kwihenda yuko na jewe mfise impwemu y’Imana.</p>
<div class="groupFootnote"><aside epub:type="footnote"><div epub:type="footnote" id="footnote5"><p id="p107" data-pid="107"><a href="1001060447-split7.xhtml#footnotesource5">^ <span class="footnoteref">1 Kor. 7:31</span></a> Canke, “ibirori.”</p></div></aside>
</div>
</body>
</html>
