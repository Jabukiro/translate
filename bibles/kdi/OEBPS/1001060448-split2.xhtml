<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abakorinto 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abakorinto</a>  <a href="biblechapternav47.xhtml">2</a> : <a href="bibleversenav47_2.xhtml">1 - 17</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Kuko iyi ari yo ngingo jewe nifatiye: kutongera kuza iwanyu mu mubabaro. <span id="chapter2_verse2"></span><strong><sup>2 </sup></strong>Kuko hamwe nobatera umubabaro, ni nde wundi none yontera akamwemwe atari uwo nteye umubabaro? <span id="chapter2_verse3"></span><strong><sup>3 </sup></strong>Ni na co gituma nabandikiye ico kintu nyene, kugira ngo ninaza sinze ngire umubabaro bivuye ku bari gutuma nezerwa; kuko ndabizigiye mwese yuko akanyamuneza mfise ari ko kanyu mwese. <span id="chapter2_verse4"></span><strong><sup>4 </sup></strong>Kuko mu makuba menshi n’umubabaro mwinshi wo mu mutima ari ho nabandikiye n’amosozi menshi, atari kugira ngo mubabare, ahubwo kugira ngo mumenye urukundo ndabafitiye bimwe bidasanzwe.</p>
<p id="p10" data-pid="10" class="p10 sb"><span id="chapter2_verse5"></span><strong><sup>5 </sup></strong>Nimba rero hari uwateye umubabaro, ntiyawuteye jewe, ahubwo yawuteye mwese ku rugero kanaka—sinkare birenze urugero mu vyo mvuga. <span id="chapter2_verse6"></span><strong><sup>6 </sup></strong>Ukwo guhambarirwa na benshi kurahagije kuri uwo muntu, <span id="chapter2_verse7"></span><strong><sup>7 </sup></strong>ku buryo nyabuna ubu mwari mukwiye kumubabarira n’umutima mwiza mukongera mukamuhoza, kugira ngo uwo muntu ntahave amirwa n’umubabaro urenze. <span id="chapter2_verse8"></span><strong><sup>8 </sup></strong>Ndabahimiriza rero ngo mumwereke ko mumukunda. <span id="chapter2_verse9"></span><strong><sup>9 </sup></strong>Kuko ari na yo ntumbero itumye ndabandikira kugira mbone ikimenyamenya mutanga, ko mugamburuka muri vyose. <span id="chapter2_verse10"></span><strong><sup>10 </sup></strong>Ico cose muhariye umuntu n’umutima mwiza, nanje ni ukwo. Nayo jewe vy’ukuri, ico mpariye n’umutima mwiza cose, nimba hari ico mpariye n’umutima mwiza, ni ku bwanyu imbere ya Kristu; <span id="chapter2_verse11"></span><strong><sup>11 </sup></strong>kugira ngo ntidutsindwe na Shetani, kuko tutayobewe imigabo yiwe.</p>
<p id="p11" data-pid="11" class="p11 sb"><span id="chapter2_verse12"></span><strong><sup>12 </sup></strong>Igihe rero nashika i Tirowa kumenyesha inkuru nziza yerekeye Kristu, kandi nkugururirwa umuryango mu Mukama, <span id="chapter2_verse13"></span><strong><sup>13 </sup></strong>nta gahengwe nigeze <span id="page1686" class="pageNum" data-no="1686" data-before-text="1686"></span>ndonka mu mutima kuko ntabonye Tito mwene wacu, mugabo narabasezeye ndaheza nja i Makedoniya.</p>
<p id="p12" data-pid="12" class="p12 sb"><span id="chapter2_verse14"></span><strong><sup>14 </sup></strong>Mugabo hashimirwe Imana yo yama iturongora mu rugendo rw’intsinzi twifatanije na Kristu, kandi igatuma akamoto k’ubumenyi buyerekeye kumvikana ahantu hose biciye kuri twebwe! <span id="chapter2_verse15"></span><strong><sup>15 </sup></strong>Kuko ku Mana turi akamoto keza ka Kristu mu bariko barakizwa no mu bariko barahona; <span id="chapter2_verse16"></span><strong><sup>16 </sup></strong>kuri abo ba kabiri turi akamoto kava mu rupfu kaja mu rupfu, ku ba mbere na ho akamoto kava mu buzima kaja mu buzima. Vyongeye, ni nde akwije neza ibisabwa ku bw’ivyo bintu? <span id="chapter2_verse17"></span><strong><sup>17 </sup></strong>Ni twebwe; kuko tutari abagenda bacuruza ijambo ry’Imana nk’uko benshi bagira, mugabo tuvuga ata buryarya, egome, nk’abarungitswe n’Imana, imbere y’Imana, twifatanije na Kristu.</p>
</body>
</html>
