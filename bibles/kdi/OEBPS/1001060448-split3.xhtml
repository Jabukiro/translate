<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abakorinto 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abakorinto</a>  <a href="biblechapternav47.xhtml">3</a> : <a href="bibleversenav47_3.xhtml">1 - 18</a></p>
<p id="p13" data-pid="13" class="p13 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Mbega twongeye gutangura kwishimagiza ubwacu? Canke kumbure nk’uko bamwebamwe bashaka, mbega twirirwa turakenera amakete adushimagiza kuri mwebwe canke avuye kuri mwebwe? <span id="chapter3_verse2"></span><strong><sup>2 </sup></strong>Mwebwe nyene ni mwe kete ryacu, ryanditswe ku mitima yacu, rizwi kandi risomwa n’abantu bose. <span id="chapter3_verse3"></span><strong><sup>3 </sup></strong>Kuko muboneka ko muri ikete rya Kristu ryanditswe na twebwe abasuku, ritandikishijwe irangi, ahubwo ryandikishijwe impwemu y’Imana nzima, atari ku bisate vy’amabuye, ahubwo ku bisate vy’inyama, ku mitima.</p>
<p id="p14" data-pid="14" class="p14 sb"><span id="chapter3_verse4"></span><strong><sup>4 </sup></strong>Biciye kuri Kristu rero ni ho dufise mwene ukwo kujijuka ku Mana. <span id="chapter3_verse5"></span><strong><sup>5 </sup></strong>Si uko twebwe ku bwacu ari ho dukwije neza ibisabwa ngo hagire ico tubona ko kiva kuri twebwe, ahubwo ugukwiza neza ibisabwa kwacu kuva ku Mana, <span id="chapter3_verse6"></span><strong><sup>6 </sup></strong>yo yatugize koko abakwije neza ibisabwa kugira tube abasuku b’isezerano rishasha, atari ab’amategeko yanditse, ahubwo b’impwemu; kuko ya mategeko yanditse aca urwo gupfa, mugabo impwemu ikagira umuntu muzima.</p>
<p id="p15" data-pid="15" class="p15 sb"><span id="chapter3_verse7"></span><strong><sup>7 </sup></strong>Vyongeye, nimba ya mategeko atanga urupfu kandi yasáruwe mu ndome mu mabuye yazananye ubuninahazwa, ku buryo bene Isirayeli batashobora kwitegereza mu maso ha Musa kubera ubuninahazwa bwo mu maso hiwe, ubuninahazwa bwabwirizwa gukurwaho, <span id="chapter3_verse8"></span><strong><sup>8 </sup></strong>kubera iki itangwa ry’impwemu ritorushiriza kugira ubuninahazwa? <span id="chapter3_verse9"></span><strong><sup>9 </sup></strong>Kuko nimba ya mategeko atanga ugutsindwa n’urubanza yari n’ubuninahazwa, itangwa ry’ubugororotsi ryoryo rirarushiriza kugwiza ubuninahazwa. <span id="chapter3_verse10"></span><strong><sup>10 </sup></strong>Nkako, mbere n’icari carigeze kugirwa ic’ubuninahazwa carambuwe ubuninahazwa muri ivyo, kubera ubuninahazwa bukirengeye. <span id="chapter3_verse11"></span><strong><sup>11 </sup></strong>Kuko nimba icabwirizwa gukurwaho cazananywe ubuninahazwa, ikigumaho coco corushirije kugira ubuninahazwa.</p>
<p id="p16" data-pid="16" class="p16 sb"><span id="chapter3_verse12"></span><strong><sup>12 </sup></strong>Ko rero dufise mwene ico cizigiro, turakoresha umwidegemvyo wo kuvuga, <span id="chapter3_verse13"></span><strong><sup>13 </sup></strong>tutagira nka ca gihe Musa yashira icitwikiro mu maso hiwe, kugira ngo bene Isirayeli ntibitegereze iherezo rya kimwe cabwirizwa gukurwaho. <span id="chapter3_verse14"></span><strong><sup>14 </sup></strong>Ariko ububasha bwabo bwo kwiyumvira bwarapfushe. Kuko gushika uyu musi <span id="page1687" class="pageNum" data-no="1687" data-before-text="1687"></span>nya citwikiro nyene kigumaho igihe hasomwa isezerano rya kera, kubera ko gikurwaho biciye kuri Kristu. <span id="chapter3_verse15"></span><strong><sup>15 </sup></strong>Nkako, gushika uno musi, igihe cose ivyanditswe na Musa bisomwe, icitwikiro kiguma ku mitima yabo. <span id="chapter3_verse16"></span><strong><sup>16 </sup></strong>Mugabo iyo habaye uguhindukirira Yehova, ico citwikiro kirakurwaho. <span id="chapter3_verse17"></span><strong><sup>17 </sup></strong>Yehova rero ni we Mpwemu; kandi aho impwemu ya Yehova iri, ni ho haba umwidegemvyo. <span id="chapter3_verse18"></span><strong><sup>18 </sup></strong>Kandi twese, mu gihe twerekana nk’ivyirore ubuninahazwa bwa Yehova dufise mu maso hadatwikiriye, turahindurwa muri nya shusho nyene tukava mu buninahazwa tukaja mu buninahazwa, neza na neza nk’uko bigirwa na Yehova we Mpwemu.</p>
</body>
</html>
