<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abakorinto 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abakorinto</a>  <a href="biblechapternav47.xhtml">8</a> : <a href="bibleversenav47_8.xhtml">1 - 24</a></p>
<p id="p35" data-pid="35" class="p35 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Turabamenyesha rero, bene wacu, ku bijanye n’ubuntu ata wari abukwiriye bw’Imana bwahawe amashengero y’i Makedoniya, <span id="chapter8_verse2"></span><strong><sup>2 </sup></strong>yuko mu gihe c’ikigeragezo gikomeye bari mu marushwa, akanyamuneza kabo kenshi be n’ubworo bwabo bwinshi vyatumye ubutunzi bw’ubutanzi bwabo bwa cane bugwira. <span id="chapter8_verse3"></span><strong><sup>3 </sup></strong>Kuko ivyo vyabaye nk’uko ubushobozi bwabo koko bungana, emwe, ndavyemeza, mbere vyari birengeye ubushobozi bwabo koko, <span id="chapter8_verse4"></span><strong><sup>4 </sup></strong>mu gihe baguma batwinginga bashimitse rwose bibiviriyeko ngo baterwe agateka ko gutanga n’umutima ukunze, vyongeye ngo bagire uruhara mu busuku bugenewe aberanda. <span id="chapter8_verse5"></span><strong><sup>5 </sup></strong>Kandi si nk’uko twari tuvyizigiye vyonyene, mugabo babanje kwihereza Umukama natwe biciye ku kugomba kw’Imana. <span id="chapter8_verse6"></span><strong><sup>6 </sup></strong>Ivyo vyatumye turemesha Tito yuko yosozera ukwo gutangana umutima ukunze muri mwebwe, nk’uko ari we yari yarabitanguje muri mwebwe. <span id="chapter8_verse7"></span><strong><sup>7 </sup></strong>Yamara rero, nk’uko muriko muragwira muri vyose, mu kwizera no mu majambo no mu bumenyi no mu bwira bwose no muri uru rukundo tubakunda, abe ari na ko mugwira muri ukwo gutanga n’umutima ukunze.</p>
<p id="p36" data-pid="36" class="p36 sb"><span id="chapter8_verse8"></span><strong><sup>8 </sup></strong>Sindiko ndabategeka, mugabo ndabivuga ndavye ubwira abandi bafise, no kugira nsuzume yuko urukundo rwanyu ari urw’ukuri. <span id="chapter8_verse9"></span><strong><sup>9 </sup></strong>Kuko muzi ubuntu ata wari abukwiriye bw’Umukama wacu Yezu Kristu, yuko naho yari umutunzi yacitse umworo ku bwanyu, kugira ngo mube abatunzi biciye mu bworo bwiwe.</p>
<p id="p37" data-pid="37" class="p37 sb"><span id="chapter8_verse10"></span><strong><sup>10 </sup></strong>Kandi muri ivyo ndatanga iciyumviro: ico kintu vy’ukuri ni ngirakamaro kuri mwebwe, kuko ubu hamaze guca umwaka mutanguye kubikora, mugabo si ukubikora gusa, ariko kandi n’ugushaka kubikora; <span id="chapter8_verse11"></span><strong><sup>11 </sup></strong>ubu rero nimurangize n’ukubikora, kugira ngo nk’uko mwagize umutima ukunze wo gushaka gukora, abe ari na ko haba ukubirangiza, mukuye ku vyo mufise. <span id="chapter8_verse12"></span><strong><sup>12 </sup></strong>Kuko iyo habanje kuba umutima ukunze, vyemerwa canecane hisunzwe ivyo umuntu afise, si ivyo umuntu adafise. <span id="chapter8_verse13"></span><strong><sup>13 </sup></strong>Kuko ntashaka ko abandi boroherwa mugabo mwebwe bikabagora; <span id="chapter8_verse14"></span><strong><sup>14 </sup></strong>ahubwo nshaka yuko biciye ku kunganya, umusesekara wanyu ubu wokwuzuriza ugukehanirwa kwabo, kugira ngo umusesekara wabo na wo uze kwuzuriza ugukehanirwa kwanyu, kugira habe ukunganya. <span id="chapter8_verse15"></span><strong><sup>15 </sup></strong>Nk’uko vyanditswe ngo: “Uwa vyinshi ntiyagize umurengera, n’uwa bike ntiyakehaniwe.”</p>
<p id="p38" data-pid="38" class="p38 sb"><span id="chapter8_verse16"></span><strong><sup>16 </sup></strong>Hashimirwe Imana rero kubona yarashize mu mutima wa Tito ubwo bwira nyene ku bwanyu, <span id="chapter8_verse17"></span><strong><sup>17 </sup></strong>kuko yitabiriye koko iyo ndemesho, mugabo kubera ari umunyabwira cane, <span id="page1692" class="pageNum" data-no="1692" data-before-text="1692"></span>araje iwanyu bimwiviriyeko. <span id="chapter8_verse18"></span><strong><sup>18 </sup></strong>Mugabo tumurungikanye na mwene wacu yashimagijwe mu bijanye n’inkuru nziza, bigakwiragira mu mashengero yose. <span id="chapter8_verse19"></span><strong><sup>19 </sup></strong>Si ivyo gusa, mugabo kandi yaragenywe n’amashengero ngo abe uwo dusangira ingendo mu bijanye n’iyi ngabirano itanganywe umutima mwiza, iyo tubwirizwa kwitwararika ku bw’ubuninahazwa bw’Umukama ikaba n’ikimenyamenya c’umutima ukunze dufise. <span id="chapter8_verse20"></span><strong><sup>20 </sup></strong>Gutyo turirinda ko hagira umuntu n’umwe adutora amahinyu mu bijanye n’iyi ntererano nyinshi tubwirizwa kwitwararika. <span id="chapter8_verse21"></span><strong><sup>21 </sup></strong>Kuko “tugira indinganizo zigororotse, atari gusa mu maso ya Yehova, mugabo no mu maso y’abantu.”</p>
<p id="p39" data-pid="39" class="p39 sb"><span id="chapter8_verse22"></span><strong><sup>22 </sup></strong>Vyongeye, tubarungikanye na mwene wacu twagerageje kenshi muri vyinshi dusanga ni umunyabwira, mugabo ubu ho akaba arushirije kuba umunyabwira kuko abizigira cane. <span id="chapter8_verse23"></span><strong><sup>23 </sup></strong>Mugabo nimba hari ikibazo na kimwe ku vyerekeye Tito, ni uwufatanije nanje akaba n’umukozi mugenzanje ku bw’inyungu zanyu; canke nimba ari ku vyerekeye bene wacu, ni intumwa z’amashengero bakaba n’ubuninahazwa bwa Kristu. <span id="chapter8_verse24"></span><strong><sup>24 </sup></strong>Nimubereke rero ikimenyamenya c’urukundo rwanyu n’ic’ivyo twirase ku biberekeye, imbere y’amashengero.</p>
</body>
</html>
