<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abakorinto 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abakorinto</a>  <a href="biblechapternav47.xhtml">9</a> : <a href="bibleversenav47_9.xhtml">1 - 15</a></p>
<p id="p40" data-pid="40" class="p40 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Ku vyerekeye rero ubusuku bugirirwa aberanda, ntibikenewe ko nirirwa ndabandikira, <span id="chapter9_verse2"></span><strong><sup>2 </sup></strong>kuko nzi umutima ukunze mufise, uwo nirata ku Banyamakedoniya ku biberekeye, yuko intara ya Akaya ubu imaze umwaka yiteguye, kandi umwete wanyu warakabuye benshi muri bo. <span id="chapter9_verse3"></span><strong><sup>3 </sup></strong>Mugabo ndungitse bene wacu, kugira ngo muri ivyo ukwirata kwacu ku vyerekeye mwebwe ntikuboneke ko ari ukw’ubusa, mugabo kugira ngo mube abiteguye vy’ukuri, nk’uko nahora ndabivuga. <span id="chapter9_verse4"></span><strong><sup>4 </sup></strong>Ahandiho, hamwe Abanyamakedoniya bozanana nanje bagasanga mutiteguye, twebwe—si ukuvuga mwebwe—hari ukuntu twoteterwa muri uku gushira amazinda kwacu. <span id="chapter9_verse5"></span><strong><sup>5 </sup></strong>Niyumviriye rero ko ari nkenerwa kuremesha bene wacu kuza iwanyu hakiri kare ngo bategure hakiri kare ingabirano yanyu itanzwe ata kwitangira itama mwari mwarasezeranye, gutyo ibe iteguwe bwa ngabirano itanzwe ata kwitangira itama, ntibe nk’ikintu kinyazwe.</p>
<p id="p41" data-pid="41" class="p41 sb"><span id="chapter9_verse6"></span><strong><sup>6 </sup></strong>Mugabo muri ivyo, uwubiba isorosoro azoshwabura isorosoro; uwubiba vyinshi na we azoshwabura vyinshi. <span id="chapter9_verse7"></span><strong><sup>7 </sup></strong>Umwe wese nagire nk’uko yavyiyemeje mu mutima wiwe, atabigiranye umwikomo canke ngo abigire agoberewe, kuko Imana ikunda uwutangana akamwemwe.</p>
<p id="p42" data-pid="42" class="p42 sb"><span id="chapter9_verse8"></span><strong><sup>8 </sup></strong>Vyongeye, Imana irashoboye kugwiza kuri mwebwe ubuntu ata wari abukwiriye bwayo bwose, kugira ngo naho mwama mufise ibibakwiye muri vyose, mugire vyinshi ku bw’igikorwa ciza cose. <span id="chapter9_verse9"></span><strong><sup>9 </sup></strong>(Nk’uko vyanditswe ngo: “Yaratanze cane, yarahaye aboro, ubugororotsi bwiwe bubandanya ibihe bidahera.” <span id="chapter9_verse10"></span><strong><sup>10 </sup></strong>Umwe rero avotororera umubivyi imbuto n’umukate wo kurya azotanga yongere agwize imbuto kugira ngo mubibe, kandi azokwongereza <span id="page1693" class="pageNum" data-no="1693" data-before-text="1693"></span>ivyimburwa vy’ubugororotsi bwanyu.) <span id="chapter9_verse11"></span><strong><sup>11 </sup></strong>Muri vyose muriko muratungishwa kubera ubutanzi bwa cane bw’ubwoko bwose, biciye kuri twebwe bukaba buzana ugukengurukira Imana; <span id="chapter9_verse12"></span><strong><sup>12 </sup></strong>kuko ubusuku bw’ico gikorwa gikorerwa abantu atari gusa kuronsa cane aberanda ivyo bakeneye, mugabo ni n’ukuba abatunzi mu gukengurukira Imana kwinshi. <span id="chapter9_verse13"></span><strong><sup>13 </sup></strong>Biciye ku kimenyamenya ubu busuku butanga, baraninahaza Imana kubera yuko muyobokera inkuru nziza yerekeye Kristu, nk’uko muvyatura icese, no kubera yuko muri abatanzi ba cane mu kuntu mubaha intererano mukaziha n’abandi bose; <span id="chapter9_verse14"></span><strong><sup>14 </sup></strong>kandi baratakamba ku bwanyu bashashaye kubabona kubera ubuntu buhebuje bw’Imana buri kuri mwebwe.</p>
<p id="p43" data-pid="43" class="p43 sb"><span id="chapter9_verse15"></span><strong><sup>15 </sup></strong>Hashimirwe Imana ku bw’ingabirano yayo ya gusa itagira uko yovugwa.</p>
</body>
</html>
