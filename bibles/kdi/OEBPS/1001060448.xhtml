<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Abakorinto 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Abakorinto</a>  <a href="biblechapternav47.xhtml">1</a> : <a href="bibleversenav47_1.xhtml">1 - 24</a></p>
<header>
<h1 id="p1" data-pid="1"><span id="page1684" class="pageNum" data-no="1684" data-before-text="1684"></span><strong>Ikete rya Kabiri ryandikiwe Abakorinto</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Jewe Paulo intumwa ya Kristu Yezu biciye ku kugomba kw’Imana, na Timoteyo mwene wacu, turabandikiye mwebwe shengero ry’Imana riri i Korinto hamwe n’aberanda bose bari i Akaya hose:</p>
<p id="p3" data-pid="3" class="p3 sb"><span id="chapter1_verse2"></span><strong><sup>2 </sup></strong>Mugire ubuntu ata wari abukwiriye n’amahoro biva ku Mana Data wa twese no ku Mukama Yezu Kristu.</p>
<p id="p4" data-pid="4" class="p4 sb"><span id="chapter1_verse3"></span><strong><sup>3 </sup></strong>Hahezagirwe Imana ikaba na Se w’Umukama wacu Yezu Kristu, Se w’imbabazi zuzuye ikibabarwe ikaba n’Imana y’uruhoza rwose, <span id="chapter1_verse4"></span><strong><sup>4 </sup></strong>iyiduhoza mu makuba yacu yose, kugira ngo natwe dushobore guhoza abari mu makuba y’ubwoko bwose, biciye ku ruhoza Imana iduhoresha. <span id="chapter1_verse5"></span><strong><sup>5 </sup></strong>Kuko, nk’uko imibabaro tubabazwa ku bwa Kristu igwiriye muri twebwe, ni ko n’uruhoza turonka rugwira biciye kuri Kristu. <span id="chapter1_verse6"></span><strong><sup>6 </sup></strong>Twaba rero turi mu makuba, ni ku bw’uruhoza rwanyu n’ubukiriro bwanyu; canke twaba turiko turahozwa, ni ku bw’uruhoza rwanyu rukora kugira ngo rubafashe kwihanganira ya mibabaro nyene idushikira natwe. <span id="chapter1_verse7"></span><strong><sup>7 </sup></strong>Icizigiro cacu rero ku biberekeye ntikinyiganyiga, narirya tuzi yuko muzosangira uruhoza nk’uko nyene musangira iyo mibabaro.</p>
<p id="p5" data-pid="5" class="p5 sb"><span id="chapter1_verse8"></span><strong><sup>8 </sup></strong>Kuko tudashaka ko mutamenya, bene wacu, ivy’amakuba yadushikiye mu ntara ya Aziya, yuko twari turemerewe bihebuje, birengeye inkomezi zacu, ku buryo twahagaritse umutima cane no ku vyerekeye ubuzima bwacu. <span id="chapter1_verse9"></span><strong><sup>9 </sup></strong>Nkako, twiyumvisemwo ko twari twaciriwe urubanza rwo gupfa. Ivyo kwari ukugira ngo ntitwiyizigire ubwacu, ahubwo twizigire ya Mana izura abapfuye. <span id="chapter1_verse10"></span><strong><sup>10 </sup></strong>Ico kintu gihambaye nk’urupfu ni co yadukijije kandi ni co izodukiza; kandi turizigiye ko izonabandanya kudukiza. <span id="chapter1_verse11"></span><strong><sup>11 </sup></strong>Namwe murashobora gufasha biciye ku gutakamba mugira ku bwacu, kugira ngo ugukenguruka kugirwe na benshi ku bwacu ku bw’ico duhanwa umutima ukunze bivuye ku gusenga kwa benshi.</p>
<p id="p6" data-pid="6" class="p6 sb"><span id="chapter1_verse12"></span><strong><sup>12 </sup></strong>Kuko iki ari co twirata, ari na co ijwi ryacu ryo mu mutima rishingira intahe: ni uko mw’isi, ariko na canecane kuri mwebwe, twagendeye mu bweranda no mu kutagira uburyarya gushimwa n’Imana, atari mu bukerebutsi bw’umubiri, ahubwo mu buntu ata wari abukwiriye bw’Imana. <span id="chapter1_verse13"></span><strong><sup>13 </sup></strong>Kuko vy’ukuri ata bintu turiko tubandikira atari ivyo muzi neza kandi mwemera, ari na vyo nizigiye ko muzobandanya kwemera gushika kw’iherezo, <span id="chapter1_verse14"></span><strong><sup>14 </sup></strong>nk’uko kandi mwemeye ku rugero kanaka yuko turi imvo ituma mwirata, nk’uko namwe muzoyiba kuri twebwe ku musi w’Umukama wacu Yezu.</p>
<p id="p7" data-pid="7" class="p7 sb"><span id="chapter1_verse15"></span><strong><sup>15 </sup></strong>Muri ukwo kujijuka rero ni ho nariko niyumvira kubanza kuza iwanyu, kugira ngo muronke akaryo kagira kabiri ko kugira akanyamuneza, <span id="chapter1_verse16"></span><strong><sup>16 </sup></strong>hanyuma maze guhagarara iwanyu, nkaja i Makedoniya, maze nkagaruka iwanyu <span id="page1685" class="pageNum" data-no="1685" data-before-text="1685"></span>mvuye i Makedoniya, hanyuma mukamperekeza gatoyi nja i Yudaya. <span id="chapter1_verse17"></span><strong><sup>17 </sup></strong>None igihe nagira ico ciyumviro hari ukwanjanjwa nagize? Canke ibintu nishingira, noba ndavyishingira nisunze umubiri, kugira ngo kuri jewe habe “Ego, Ego” na “Oya, Oya”? <span id="chapter1_verse18"></span><strong><sup>18 </sup></strong>Mugabo Imana irashobora kwizigirwa, yuko ijambo twababwiye atari Ego yamara ari Oya. <span id="chapter1_verse19"></span><strong><sup>19 </sup></strong>Kuko Umwana w’Imana, Kristu Yezu, uwamamajwe muri mwebwe biciye kuri twebwe, ni ukuvuga biciye kuri jewe na Silivano na Timoteyo, atabaye Ego yamara ari Oya, ahubwo Ego yabaye Ego ku bimwerekeye. <span id="chapter1_verse20"></span><strong><sup>20 </sup></strong>Kuko uko imihango y’Imana ingana kwose, yabaye Ego biciye kuri we. Rero, biciye muri we kandi ni ho “Amen” ibwirwa Imana ku bw’ubuninahazwa biciye kuri twebwe. <span id="chapter1_verse21"></span><strong><sup>21 </sup></strong>Mugabo uwemeza ko mwebwe na twebwe turi aba Kristu, ari na we yaturobanuje amavuta, ni Imana. <span id="chapter1_verse22"></span><strong><sup>22 </sup></strong>Yaradushizeko kandi ikidodo cayo yongera iduha icemeza c’ibizoza, ari co mpwemu, mu mitima yacu.</p>
<p id="p8" data-pid="8" class="p8 sb"><span id="chapter1_verse23"></span><strong><sup>23 </sup></strong>Ubu ndasavye Imana imbere icabona kinyagiriza ubwanje, yuko kuba ntaraza i Korinto ari ukugira ngo muzigurizwe. <span id="chapter1_verse24"></span><strong><sup>24 </sup></strong>Si uko ari twebwe tuganza ukwizera kwanyu, ahubwo turi abakozi bagenzi banyu ku bw’akanyamuneza kanyu, kuko ukwizera kwanyu ari kwo kubahagaritse.</p>
</body>
</html>
