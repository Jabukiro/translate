<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abagalatiya 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abagalatiya</a>  <a href="biblechapternav48.xhtml">2</a> : <a href="bibleversenav48_2.xhtml">1 - 21</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Maze inyuma y’imyaka cumi n’ine narongeye kuduga i Yeruzalemu ndi kumwe na Barunaba, na Tito nyene ndamujana. <span id="chapter2_verse2"></span><strong><sup>2 </sup></strong>Mugabo naduze bivuye ku guhishurirwa. Ndaheza nshira imbere yabo inkuru nziza ndiko ndamamaza mu mahanga, ariko ndabigira mu mwiherero imbere y’abagabo bari bakomakomeye, kugira ngo simpave nsanga nariko nirukira ubusa canke ngo nsange nari nirukiye ubusa. <span id="chapter2_verse3"></span><strong><sup>3 </sup></strong>Yamara rero, mbere na Tito uwari kumwe nanje, ntiyagoberewe kugenyerwa, naho yari Umugiriki. <span id="chapter2_verse4"></span><strong><sup>4 </sup></strong>Mugabo kubera abavukanyi b’ikinyoma binjijwe mu mpisho, bakatwisobekamwo kugira batate umwidegemvyo dufise mu bumwe na Kristu Yezu ngo batugire abaja buhere... <span id="chapter2_verse5"></span><strong><sup>5 </sup></strong>abo ntitwaboroheye mu kubayobokera, eka, habe n’isaha imwe, kugira ngo ukuri kw’inkuru nziza kugume muri mwebwe.</p>
<p id="p10" data-pid="10" class="p10 sb"><span id="chapter2_verse6"></span><strong><sup>6 </sup></strong>Mugabo ku bo wamenga hari ico bari—naho kera boba bari bande, kuri jewe nta co bihindura—Imana ntifatira ku kuntu umuntu aboneka inyuma—mu vy’ukuri abo bagabo bakomakomeye jewe nta kintu gishasha bandonkeje. <span id="chapter2_verse7"></span><strong><sup>7 </sup></strong>Ahubwo riho, aho baboneye yuko nari najejwe inkuru nziza ku bw’abatagenyerewe, nk’uko Petero yari yayijejwe ku bw’abagenyerewe— <span id="chapter2_verse8"></span><strong><sup>8 </sup></strong>kuko Umwe yaha Petero ububasha bwa nkenerwa ku bw’ibanga ryo kuba intumwa ku bagenyerewe ari na we yampaye ububasha ku bw’abo mu mahanga; <span id="chapter2_verse9"></span><strong><sup>9 </sup></strong>egome, Yakobo na Kefa na Yohani, ari bo basa n’uko ari inkingi, aho bamenyeye ubuntu ata wari abukwiriye nagiriwe, baciye baha jewe na Barunaba ukuboko kw’ukuryo bwa kimenyetso c’uko dufadikanije, kugira ngo twebwe tuje ku mahanga, mugabo bo bakaja ku bagenyerewe. <span id="chapter2_verse10"></span><strong><sup>10 </sup></strong>Kimwe gusa, twabwirizwa kugumiza aboro ku muzirikanyi. Ico kintu nyene na jewe narihatiye rwose kugikora.</p>
<p id="p11" data-pid="11" class="p11 sb"><span id="chapter2_verse11"></span><strong><sup>11 </sup></strong>Ariko igihe Kefa yaza muri Antiyokiya, naramurwanije amaso mu yandi, kubera ko yari n’ikimutsinda. <span id="chapter2_verse12"></span><strong><sup>12 </sup></strong>Kuko imbere y’uko hashika abantu bamwe bavuye kwa Yakobo, yahora asangira n’abanyamahanga; mugabo aho bashikiye, yaciye yisokōra arikumira, kubera ugutinya abo mu mugwi w’abagenyerewe. <span id="chapter2_verse13"></span><strong><sup>13 </sup></strong>Abandi Bayuda na bo barifatanije na we muri ubwo bwiyorobetsi, ku buryo na Barunaba yatwawe hamwe na bo mu bwiyorobetsi bwabo. <span id="chapter2_verse14"></span><strong><sup>14 </sup></strong>Mugabo aho mboneye ko batariko bagenda batumbereye <span id="page1700" class="pageNum" data-no="1700" data-before-text="1700"></span>nk’uko ukuri kw’inkuru nziza kuri, nabwiye Kefa imbere yabo bose nti: “Nimba wewe, naho uri Umuyuda, ubaho nk’uko amahanga abaho, ntubeho nk’uko Abayuda babaho, ugobera gute abanyamahanga ngo babeho bisunga imigenzo y’Abayuda?”</p>
<p id="p12" data-pid="12" class="p12 sb"><span id="chapter2_verse15"></span><strong><sup>15 </sup></strong>Twebwe abasanzwe ari Abayuda, tutari abacumuzi bo mu mahanga, <span id="chapter2_verse16"></span><strong><sup>16 </sup></strong>kubera yuko dusanzwe tuzi ko umuntu yitwa umugororotsi bitavuye ku bikorwa vy’itegeko ahubwo bivuye gusa ku kwizera kwerekeye Kristu Yezu, na twebwe twarizeye Kristu Yezu, kugira ngo twitwe abagororotsi bivuye ku kwizera kwerekeye Kristu, bitavuye ku bikorwa vy’itegeko, kuko ata n’umwe azokwitwa umugororotsi bivuye ku bikorwa vy’itegeko. <span id="chapter2_verse17"></span><strong><sup>17 </sup></strong>Nimba rero twebwe, mu kurondera kwitwa abagororotsi biciye kuri Kristu, natwe ubwacu tubonetse ko turi abacumuzi, none Kristu yoba vy’ukuri ari umusuku w’igicumuro? Ntibikabe! <span id="chapter2_verse18"></span><strong><sup>18 </sup></strong>Kuko nimba vya bintu nyene nasenyurira hasi kera ari vyo nsubiye kwubaka, noba nerekanye ko ubwanje ndenga itegeko. <span id="chapter2_verse19"></span><strong><sup>19 </sup></strong>Nayo jewe, biciye kw’itegeko narapfuye ku vyerekeye itegeko, kugira ngo mbe muzima ku Mana. <span id="chapter2_verse20"></span><strong><sup>20 </sup></strong>Manikanywe na Kristu. Si jewe nkiriho, ahubwo Kristu ni we ariho mu bumwe nanje. Nkako, ubuzima mbayeho ubu mu mubiri, ndabubayeho ku bw’ukwizera kwerekeye Umwana w’Imana yankunze akanyigura. <span id="chapter2_verse21"></span><strong><sup>21 </sup></strong>Simpindira ku ruhande ubuntu ata wari abukwiriye bw’Imana; kuko nimba ubugororotsi buboneka biciye kw’itegeko, Kristu mu vy’ukuri yapfiriye ubusa.</p>
</body>
</html>
