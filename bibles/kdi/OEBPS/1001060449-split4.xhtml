<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abagalatiya 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abagalatiya</a>  <a href="biblechapternav48.xhtml">4</a> : <a href="bibleversenav48_4.xhtml">1 - 31</a></p>
<p id="p20" data-pid="20" class="p20 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Ico mvuga rero, ni uko igihe samuragwa aba akiri uruyoya ata ho aba atandukaniye n’umushumba, naho nyene aba ari we agaba ibintu vyose, <span id="chapter4_verse2"></span><strong><sup>2 </sup></strong>ahubwo aba agabwa n’abamujejwe be n’ababwiriza, kugeza ku musi se yashinze imbere y’igihe. <span id="chapter4_verse3"></span><strong><sup>3 </sup></strong>Na twebwe nyene, igihe twari inzoya, twaguma tujakariye ibintu vy’intango vy’isi. <span id="chapter4_verse4"></span><strong><sup>4 </sup></strong>Ariko aho iherezo ry’igihe gikwiye rimariye gushika, Imana yaratumye Umwana wayo, uwahavuye avyarwa n’umugore kandi akagabwa n’itegeko, <span id="chapter4_verse5"></span><strong><sup>5 </sup></strong>kugira abohore abagabwa n’itegeko mu kubacungura, ngo natwe Imana ibone kutugira abana bayo.</p>
<p id="p21" data-pid="21" class="p21 sb"><span id="chapter4_verse6"></span><strong><sup>6 </sup></strong>Ko muri abana bayo rero, Imana yararungitse impwemu y’Umwana wayo mu mitima yacu, iyo mpwemu ikaba isemerera iti: <em>“Abba, </em>Data!” <span id="chapter4_verse7"></span><strong><sup>7 </sup></strong>Nuko rero ntukiri umushumba ahubwo uri umwana; kandi nimba uri umwana, uri na samuragwa bivuye ku Mana.</p>
<p id="p22" data-pid="22" class="p22 sb"><span id="chapter4_verse8"></span><strong><sup>8 </sup></strong>Yamara rero, igihe mutari muzi Imana, mwari mushumbiye ibisanzwe atari imana. <span id="chapter4_verse9"></span><strong><sup>9 </sup></strong>Mugabo ubu ko mwamenye Imana, canke nako, ubu ko mwamenywe n’Imana, mwongera gute gusubira ku bintu vy’intango vya goyigoyi kandi biteye akagongwe, mugashaka kwongera kubishumbira? <span id="chapter4_verse10"></span><strong><sup>10 </sup></strong>Murubahiriza cane imisi n’amezi n’ibiringo n’imyaka. <span id="chapter4_verse11"></span><strong><sup>11 </sup></strong>Munteye ubwoba, yuko noba nacumukuriye ubusa ku biberekeye.</p>
<p id="p23" data-pid="23" class="p23 sb"><span id="chapter4_verse12"></span><strong><sup>12 </sup></strong>Bene wacu, ndabinginze: nimumere nkanje, kuko na jewe nahora meze nkamwe. Nta kibi mwankoreye. <span id="chapter4_verse13"></span><strong><sup>13 </sup></strong>Mugabo murazi yuko nabamenyesheje inkuru nziza ari bwo bwa mbere biciye ku ndwara y’umubiri wanje. <span id="chapter4_verse14"></span><strong><sup>14 </sup></strong>Kandi icari ikigeragezo kuri mwebwe mu mubiri wanje, ntimwagikengereye canke ngo mugicirire inyeri; ahubwo mwanyakiriye nk’umumarayika w’Imana, nka Kristu Yezu. <span id="chapter4_verse15"></span><strong><sup>15 </sup></strong>None bwa buhirwe mwari mufise buri hehe? Kuko ndabashingira intahe yuko, iyaba vyari gushoboka, mwari kwinogora amaso yanyu mukayampa. <span id="chapter4_verse16"></span><strong><sup>16 </sup></strong>Mbega none ncitse umwansi wanyu kubera yuko ndababwira ukuri? <span id="chapter4_verse17"></span><strong><sup>17 </sup></strong>Barabaronderana umwete, atari mu buryo bwiza, mugabo bashaka kubanyonkorako, kugira ngo mubaronderane umwete. <span id="chapter4_verse18"></span><strong><sup>18 </sup></strong>Mugabo ni vyiza ko muronderanwa umwete ku bw’imvo nziza ibihe vyose, atari igihe gusa ndi kumwe namwe, <span id="chapter4_verse19"></span><strong><sup>19 </sup></strong>bana banje bato, mwebwe abongeye kuntera ububabare bw’ukwibaruka gushika Kristu yubatswe muri mwebwe. <span id="chapter4_verse20"></span><strong><sup>20 </sup></strong>Ariko ese icari kumpa nkaba ndi kumwe namwe ubu nyene, nkavuga mu bundi buryo, kuko ivyanyu binzazaniye.</p>
<p id="p24" data-pid="24" class="p24 sb"><span id="chapter4_verse21"></span><strong><sup>21 </sup></strong>Nimumbwire ntuze, mwebwe abashaka kugabwa n’itegeko: Mbega ntimwumva ico Itegeko rivuga? <span id="chapter4_verse22"></span><strong><sup>22 </sup></strong>Nk’akarorero, vyanditswe yuko Aburahamu yaronse abahungu babiri, umwe ku musukukazi, uwundi na we ku mugore yidegemvya; <span id="chapter4_verse23"></span><strong><sup>23 </sup></strong>mugabo uwo ku <span id="page1703" class="pageNum" data-no="1703" data-before-text="1703"></span>musukukazi mu vy’ukuri yavutse mu buryo bw’umubiri, uwo wundi wo ku mugore yidegemvya na we amuronka biciye ku muhango. <span id="chapter4_verse24"></span><strong><sup>24 </sup></strong>Ivyo bintu ni inkuru iri n’ico igereranya; kuko abo bagore bagereranya amasezerano abiri: rimwe ni iryo ku musozi Sinayi, ari ryo rivyara abana b’ubushumba, rikaba ari Hagari. <span id="chapter4_verse25"></span><strong><sup>25 </sup></strong>Uyo Hagari rero agereranya Sinayi, umusozi wo muri Arabiya, akaba ahwanye na Yeruzalemu y’ubu, kuko iri mu bushumba hamwe n’abana bayo. <span id="chapter4_verse26"></span><strong><sup>26 </sup></strong>Ariko Yeruzalemu yo hejuru iridegemvya, kandi ni yo mama.</p>
<p id="p25" data-pid="25" class="p25 sb"><span id="chapter4_verse27"></span><strong><sup>27 </sup></strong>Kuko vyanditswe ngo: “Nezerwa wa mugore w’ingumba utavyara; turikisha usemerere, wa mugore utagira ububabare bw’ukwibaruka; kuko abana b’umugore w’intabwa ari benshi kuruta ab’umugore afise umugabo.” <span id="chapter4_verse28"></span><strong><sup>28 </sup></strong>Twebwe rero ga bene wacu, turi abana b’umuhango nka kumwe kwa Izahaki. <span id="chapter4_verse29"></span><strong><sup>29 </sup></strong>Mugabo nk’uko ico gihe uwavutse mu buryo bw’umubiri yatanguye guhama uwavutse mu buryo bw’impwemu, n’ubu ni ukwo. <span id="chapter4_verse30"></span><strong><sup>30 </sup></strong>Yamara none, Icanditswe kivuga iki? Kigira giti: “Irukana umusukukazi n’umuhungu wiwe, kuko umuhungu w’umusukukazi atazogenda abaye samuragwa kumwe n’umwana w’umugore yidegemvya.” <span id="chapter4_verse31"></span><strong><sup>31 </sup></strong>Ku bw’ivyo ga bene wacu, turi abana, atari ab’umusukukazi, ahubwo ba wa mugore yidegemvya.</p>
</body>
</html>
