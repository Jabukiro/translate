<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abanyefeso 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abanyefeso</a>  <a href="biblechapternav49.xhtml">4</a> : <a href="bibleversenav49_4.xhtml">1 - 32</a></p>
<p id="p15" data-pid="15" class="p15 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Jewe rero imbohe mu Mukama, ndabinginga ngo mugende nk’uko bibereye ihamagarwa mwahamagawe, <span id="chapter4_verse2"></span><strong><sup>2 </sup></strong>muri n’ukwiyorosha kwo mu muzirikanyi be n’ubwitonzi bikwiye, hamwe n’ukwiyumanganya, mwihanganirana mu rukundo, <span id="chapter4_verse3"></span><strong><sup>3 </sup></strong>mwihatira n’ubwira kugumya ubumwe bw’impwemu mu mugozi w’amahoro wunga ubumwe. <span id="chapter4_verse4"></span><strong><sup>4 </sup></strong>Hari umubiri umwe, n’impwemu imwe, nk’uko nyene mwahamagawe muri ca cizigiro kimwe mwahamagariwe; <span id="chapter4_verse5"></span><strong><sup>5 </sup></strong>hari Umukama umwe, ukwizera kumwe, ibatisimu imwe; <span id="chapter4_verse6"></span><strong><sup>6 </sup></strong>hari Imana imwe ikaba na Se wa bose, iri hejuru ya bose, ikora biciye kuri bose kandi igakorera muri bose.</p>
<p id="p16" data-pid="16" class="p16 sb"><span id="chapter4_verse7"></span><strong><sup>7 </sup></strong>Kandi umwe wese muri twebwe yarahawe ubuntu ata wari abukwiriye nk’uko Kristu yageze ya ngabirano ya gusa. <span id="chapter4_verse8"></span><strong><sup>8 </sup></strong>Ni co gituma ivuga iti: “Igihe yaduga iyo hejuru, yajanye imbohe; yatanze ingabirano z’abagabo.” <span id="chapter4_verse9"></span><strong><sup>9 </sup></strong>None iryo jambo ngo: “igihe yaduga,” risobanura iki atari uko kandi yamanutse mu turere two hasi, ni ukuvuga isi? <span id="chapter4_verse10"></span><strong><sup>10 </sup></strong>Uwo nyene yamanutse ni we kandi yaduze kure hejuru y’amajuru yose, kugira ashobore guha ukunengesera ibintu vyose.</p>
<p id="p17" data-pid="17" class="p17 sb"><span id="chapter4_verse11"></span><strong><sup>11 </sup></strong>Kandi hari abo yatanze ngo babe intumwa, abo yatanze ngo babe abahanuzi, abo yatanze ngo babe abamamaji b’injili, abo yatanze ngo babe abungere n’abigisha, <span id="chapter4_verse12"></span><strong><sup>12 </sup></strong>ku bw’ukubogorwa kw’aberanda, ku bw’igikorwa c’ubusuku, ku bw’ukwubakwa kw’umubiri wa Kristu, <span id="chapter4_verse13"></span><strong><sup>13 </sup></strong>kugeza twese dushikiriye ubumwe mu kwizera no mu bumenyi butagira amakosa bw’Umwana w’Imana, tugashikira urugero rw’umugabo akuze, urugero rw’igihagararo rw’ukunengesera kwa Kristu; <span id="chapter4_verse14"></span><strong><sup>14 </sup></strong>kugira ngo ntidusubire kuba inzoya, nk’abazungazungishwa n’ibisebuzi tujanwa irya n’ino n’umuyaga uwo ari wo wose w’inyigisho biciye ku mayeri y’abantu, biciye ku rwenge mu kurementanya uruhendo. <span id="chapter4_verse15"></span><strong><sup>15 </sup></strong>Mugabo mu kuvuga ukuri, dukure mu bintu vyose twisunze urukundo, dukurira muri umwe ari umutwe, ni ukuvuga Kristu. <span id="chapter4_verse16"></span><strong><sup>16 </sup></strong>Bivuye kuri we umubiri wose, mu kuba ufatanirijwe hamwe ukanywana kandi ugakorera hamwe biciye kw’ifatanirizo ryose ritanga ibikenewe, nk’uko igihimba kimwe cose gikora mu rugero rubereye, urafasha kugira habe ugukura kw’umubiri kugira ngo wiyubake mu rukundo.</p>
<p id="p18" data-pid="18" class="p18 sb"><span id="chapter4_verse17"></span><strong><sup>17 </sup></strong>Iki rero ni co mvuga kandi nkagishingira intahe mu Mukama, yuko mutobandanya kugenda nk’uko abo mu mahanga bagendera mu bupfu bw’imizirikanyi yabo, <span id="chapter4_verse18"></span><strong><sup>18 </sup></strong>mu gihe bari mu mwiza mu bwenge bwabo, bigijwe kure y’ubuzima buva ku Mana, kubera ukutamenya kuri muri bo, kubera ugukomantara kw’imitima yabo. <span id="chapter4_verse19"></span><strong><sup>19 </sup></strong>Kubera yuko babaye ibiti, bihereje ubushirasoni<span id="footnotesource4"></span><a epub:type="noteref" href="#footnote4">*</a> kugira ngo bakore n’umunoho n’akantu <span id="page1710" class="pageNum" data-no="1710" data-before-text="1710"></span>ubuhumane bw’ubwoko bwose.</p>
<p id="p19" data-pid="19" class="p19 sb"><span id="chapter4_verse20"></span><strong><sup>20 </sup></strong>Mugabo mwebwe ukwo si ko mwize Kristu. <span id="chapter4_verse21"></span><strong><sup>21 </sup></strong>Kazima vy’ukuri mwamwumvise kandi mukigishwa biciye kuri we, nk’uko ukuri kuri muri Yezu, <span id="chapter4_verse22"></span><strong><sup>22 </sup></strong>yuko mukwiye kwambura wa muntu wa kera ahura n’ingeso zanyu za kera akononekara yisunze ivyipfuzo vyiwe bihendana; <span id="chapter4_verse23"></span><strong><sup>23 </sup></strong>ahubwo yuko mukwiye guhindurwa bashasha mu nguvu zikoresha umuzirikanyi wanyu, <span id="chapter4_verse24"></span><strong><sup>24 </sup></strong>mukambara wa muntu mushasha yaremwe hisunzwe ukugomba kw’Imana mu bugororotsi bw’ukuri no mu kudahemuka kw’ukuri.</p>
<p id="p20" data-pid="20" class="p20 sb"><span id="chapter4_verse25"></span><strong><sup>25 </sup></strong>Ku bw’ivyo, ubu ko mwiyambuye ibinyoma, umwe wese muri mwebwe navugane ukuri na mugenziwe, kuko turi ibihimba vya bagenzi bacu. <span id="chapter4_verse26"></span><strong><sup>26 </sup></strong>Murake, yamara ntimucumure; izuba ntirirenge mugishavuye, <span id="chapter4_verse27"></span><strong><sup>27 </sup></strong>kandi ntimuhe ikibanza Shetani<span id="footnotesource5"></span><a epub:type="noteref" href="#footnote5">*</a>. <span id="chapter4_verse28"></span><strong><sup>28 </sup></strong>Uwiba ntiyongere kwiba, ahubwo nakore cane, akoreshe amaboko yiwe igikorwa ciza, kugira aronke ico aha uwuri mu mukeno. <span id="chapter4_verse29"></span><strong><sup>29 </sup></strong>Ntihagire ijambo riboze riva mu kanwa kanyu, ahubwo havemwo ijambo ryose ryiza ryo kwubaka uko bikenewe, kugira ngo rihe ivyiza abaryumva. <span id="chapter4_verse30"></span><strong><sup>30 </sup></strong>Vyongeye, ntimutuntuze impwemu nyeranda y’Imana, iyo mwadomeshejwe ikidodo ku bw’umusi w’ukubohorwa biciye ku ncungu.</p>
<p id="p21" data-pid="21" class="p21 sb"><span id="chapter4_verse31"></span><strong><sup>31 </sup></strong>Umururazi ubabaza wose, n’ishavu, n’uburake, n’ugukankama, n’ugutukana, bikurwe muri mwebwe, hamwe n’ububi bwose. <span id="chapter4_verse32"></span><strong><sup>32 </sup></strong>Mugabo mube abanyabuntu kuri bagenzi banyu, mugire impuhwe z’ikibabarwe, mubabariranira ata gahigihigi nk’uko Imana na yo yabababariye ata gahigihigi biciye kuri Kristu.</p>
<div class="groupFootnote"><aside epub:type="footnote"><div epub:type="footnote" id="footnote4"><p id="p38" data-pid="38"><a href="1001060450-split4.xhtml#footnotesource4">^ <span class="footnoteref">Ef. 4:19</span></a> Raba <a href="1001060600.xhtml#pos11413">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote5"><p id="p39" data-pid="39"><a href="1001060450-split4.xhtml#footnotesource5">^ <span class="footnoteref">Ef. 4:27</span></a> Dufatiye ku kigiriki ni “Diyabolosi,” bisobanura ngo “Umubesheranyi.” Raba kandi <a href="1001060600.xhtml#pos9719">Inyongera ya 21</a>.</p></div></aside>
</div>
</body>
</html>
