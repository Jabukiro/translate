<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abafilipi 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abafilipi</a>  <a href="biblechapternav50.xhtml">2</a> : <a href="bibleversenav50_2.xhtml">1 - 30</a></p>
<p id="p10" data-pid="10" class="p10 sb"><span id="page1715" class="pageNum" data-no="1715" data-before-text="1715"></span><span id="chapter2"></span><span id="chapter2_verse1"></span><span class="w_ch"><strong>2 </strong></span>Nimba rero muri mwebwe hari indemesho iyo ari yo yose muri Kristu, nimba hari ukwirura ukwo ari kwo kwose kw’urukundo, nimba hari ugusangira impwemu ukwo ari kwo kwose, nimba hari ikibabarwe n’impuhwe ivyo ari vyo vyose, <span id="chapter2_verse2"></span><strong><sup>2 </sup></strong>nimunengesereze akanyamuneza kanje mu kuba mwiyumvira kumwe, mufise urukundo rumwe, muhuza umutima, mukagira iciyumviro kimwe mu muzirikanyi, <span id="chapter2_verse3"></span><strong><sup>3 </sup></strong>ata na kimwe mukora mubitumwe n’agatima k’amahane canke ukwishira imbere, ariko mwiyumvira mwiyoroheje mu muzirikanyi yuko abandi babaruta; <span id="chapter2_verse4"></span><strong><sup>4 </sup></strong>umwe wese ubwiwe ntagume araba ivyiwe bwite gusa, ariko arabe n’ivy’abandi.</p>
<p id="p11" data-pid="11" class="p11 sb"><span id="chapter2_verse5"></span><strong><sup>5 </sup></strong>Mugumane uyu mutima muri mwebwe ari na wo wari muri Kristu Yezu. <span id="chapter2_verse6"></span><strong><sup>6 </sup></strong>Uyo naho yari ameze nk’Imana, ntiyiyumviriye kunyaga ubukuru, ngo arondere kungana n’Imana. <span id="chapter2_verse7"></span><strong><sup>7 </sup></strong>Oya, ahubwo yarahevye vyose amera nk’umushumba, acika uwusa n’abantu. <span id="chapter2_verse8"></span><strong><sup>8 </sup></strong>N’ikiruta ivyo, igihe yasanga ameze nk’umuntu, yaricishije bugufi, aragamburuka gushika no ku rupfu, egome, urupfu rwo ku giti co kubabarizwako. <span id="chapter2_verse9"></span><strong><sup>9 </sup></strong>Ico nyene ni co catumye kandi Imana imuduza ikamushira mu kibanza co hejuru cane, ikamuha n’umutima ukunze izina riri hejuru y’ayandi mazina yose, <span id="chapter2_verse10"></span><strong><sup>10 </sup></strong>kugira ngo mw’izina rya Yezu ivi ryose ripfunywe, ry’abari mw’ijuru n’abari kw’isi n’abari munsi y’ivu, <span id="chapter2_verse11"></span><strong><sup>11 </sup></strong>no kugira ngo ururimi rwose rwemange icese yuko Yezu Kristu ari Umukama ku bw’ubuninahazwa bw’Imana ari yo Data.</p>
<p id="p12" data-pid="12" class="p12 sb"><span id="chapter2_verse12"></span><strong><sup>12 </sup></strong>Nuko rero, bakundwa, nk’uko mwamye mugamburuka, atari igihe ndahari gusa, mugabo n’ubu ntahari mukarushiriza kubigira mubikunze, mugume mushitsa ubukiriro bwanyu mutinya kandi mujugumira; <span id="chapter2_verse13"></span><strong><sup>13 </sup></strong>kuko Imana ari yo iriko ikorera muri mwebwe, nk’uko biyihimbara, kugira ngo mugire ugushaka mwongere mukore. <span id="chapter2_verse14"></span><strong><sup>14 </sup></strong>Mugume mukora vyose ata myidodombo n’impari, <span id="chapter2_verse15"></span><strong><sup>15 </sup></strong>kugira ngo mube abatagirako umugayo n’intungane, abana b’Imana batagirako ikirabagu mw’iyaruka rihetaraye kandi rigoramanze mukayanganamwo nk’amatara mw’isi, <span id="chapter2_verse16"></span><strong><sup>16 </sup></strong>mukagumya rwose rya jambo ry’ubuzima, kugira ngo nze ndonke imvo yo kwigina ku musi wa Kristu kubona ntirukiye ubusa canke ngo nduhire ubusa. <span id="chapter2_verse17"></span><strong><sup>17 </sup></strong>Mugabo rero, naho nyene ndiko ndasukwa nk’ishikanwa ry’ikinyobwa ku kimazi no ku gikorwa gikorerwa abantu ari na vyo ukwizera kwabashikanyeko, ndahimbawe kandi nkanezeranwa namwe mwese. <span id="chapter2_verse18"></span><strong><sup>18 </sup></strong>Na mwebwe nyene rero, nimuhimbarwe kandi munezeranwe nanje.</p>
<p id="p13" data-pid="13" class="p13 sb"><span id="chapter2_verse19"></span><strong><sup>19 </sup></strong>Nayo jewe, ndizigiye mu Mukama Yezu kubarungikira Timoteyo vuba, kugira ngo mbone kugira akamwemwe ninamenya ivyanyu. <span id="chapter2_verse20"></span><strong><sup>20 </sup></strong>Kuko ata wundi mfise ari n’umutima nk’uwiwe kandi yitaho ivyanyu koko. <span id="chapter2_verse21"></span><strong><sup>21 </sup></strong>Kuko abandi bose bironderera inyungu zabo bwite, atari iza Kristu Yezu. <span id="chapter2_verse22"></span><strong><sup>22 </sup></strong>Mugabo murazi ikimenyamenya yatanze ku bimwerekeye, yuko nka kurya <span id="page1716" class="pageNum" data-no="1716" data-before-text="1716"></span>kw’umwana ari kumwe na se, ari ko yakoranye nanje nk’umushumba mu guteza imbere inkuru nziza. <span id="chapter2_verse23"></span><strong><sup>23 </sup></strong>Uwo rero ni we nizigiye kurungika ninamara kubona ingene ivyanje vyifashe. <span id="chapter2_verse24"></span><strong><sup>24 </sup></strong>Emwe, ndazi ntakeka mu Mukama yuko nanje ubwanje nzoza vuba.</p>
<p id="p14" data-pid="14" class="p14 sb"><span id="chapter2_verse25"></span><strong><sup>25 </sup></strong>Ariko mbona ko bikenewe kubarungikira Epafurodito mwene wacu n’umukozi mugenzanje akaba n’umusoda mugenzanje, mugabo akaba intumwa mwatumye n’umukozi wanje andonsa ivyo nkenera, <span id="chapter2_verse26"></span><strong><sup>26 </sup></strong>kuko acambirwa kubabona mwese akaba kandi adendebukiwe kubera mwumvise ko yari yarwaye. <span id="chapter2_verse27"></span><strong><sup>27 </sup></strong>Egome ni vyo yararwaye ahakwa no gupfa; mugabo Imana yaramugiriye imbabazi; mbere si we yazigiriye wenyene, ahubwo na jewe yarazingiriye, kugira ngo singire intuntu yiyongereye ku yindi. <span id="chapter2_verse28"></span><strong><sup>28 </sup></strong>Ndamurungitse rero bimwe vyihuta kugira ngo nimwamubona mwongere kunezerwa, nanje intuntu mfise irushirize kugabanuka. <span id="chapter2_verse29"></span><strong><sup>29 </sup></strong>Muramuhe ikaze rero nk’uko bisanzwe bigirwa mu Mukama n’akanyamuneza kose; kandi abantu nk’abo mugume mubafatana iteka, <span id="chapter2_verse30"></span><strong><sup>30 </sup></strong>kuko yahatswe gupfa kubera igikorwa c’Umukama, ashira ubuzima bwiwe mu kaga, kugira ngo ahababere bimwe bishitse kuko mutari muhari ngo munkorere.</p>
</body>
</html>
