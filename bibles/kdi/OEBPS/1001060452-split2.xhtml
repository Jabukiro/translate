<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abakolosayi 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abakolosayi</a>  <a href="biblechapternav51.xhtml">2</a> : <a href="bibleversenav51_2.xhtml">1 - 23</a></p>
<p id="p9" data-pid="9" class="p9 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Nuko nshaka ko mutahura ingene ndiko ndwana urugamba rukomeye ku bwanyu no ku bw’ab’i Lawodiseya no ku bw’abo bose batarankubita ijisho, <span id="chapter2_verse2"></span><strong><sup>2 </sup></strong>kugira ngo imitima yabo ihozwe, babe abafatanirijwe hamwe bakanywana neza mu rukundo, kugira ngo bashikire ubutunzi bwose bw’ugushira amazinda gukwiye kw’ugutegera kwabo, bashikire ubumenyi butagira amakosa bw’ibanga ryeranda ry’Imana, ari ryo Kristu. <span id="chapter2_verse3"></span><strong><sup>3 </sup></strong>Muri we ni ho itunga ryose ry’ubukerebutsi n’ubumenyi ryahishijwe bimwe vyitondewe. <span id="chapter2_verse4"></span><strong><sup>4 </sup></strong>Ivyo ndabivuze kugira ntihagire umuntu abahendesha ivyiyumviro binyura. <span id="chapter2_verse5"></span><strong><sup>5 </sup></strong>Kuko naho ntahari mu mubiri, nta co bitwaye, ndi kumwe namwe mu mutima, nkanezerwa vyongeye nkabona urutonde rwanyu rwiza n’ugushikama kw’ukwizera kwanyu ku bijanye na Kristu.</p>
<p id="p10" data-pid="10" class="p10 sb"><span id="chapter2_verse6"></span><strong><sup>6 </sup></strong>Nuko rero, ko mwemeye Kristu Yezu Umukama, nimubandanye kugenda mwunze ubumwe na we, <span id="chapter2_verse7"></span><strong><sup>7 </sup></strong>mushinze imizi kandi mwubatswe muri we kandi mutanyiganyiga mu kwizera, nk’uko nyene mwigishijwe, musesekara ukwizera mu gukenguruka.</p>
<p id="p11" data-pid="11" class="p11 sb"><span id="chapter2_verse8"></span><strong><sup>8 </sup></strong>Mwiyubare: hari aho hogira uwubigarurira nk’isahu ryiwe biciye kuri filozofiya no ku ruhendo rugaragara bishingiye ku migenzo y’abantu, bishingiye ku bintu vy’intango vyo mw’isi, bidashingiye kuri Kristu; <span id="chapter2_verse9"></span><strong><sup>9 </sup></strong>kuko muri we ari ho hacumbitse ukunengesera kwose kw’ubumana mu buryo bw’umubiri. <span id="chapter2_verse10"></span><strong><sup>10 </sup></strong>Gutyo rero, murafise ukunengesera biciye kuri we, ari na we mutwe w’intwaro yose n’ububasha bwose. <span id="chapter2_verse11"></span><strong><sup>11 </sup></strong>Mu bucuti mufitaniye na we, mwaragenyerewe kandi ukugenyerwa kwagizwe hadakoreshejwe iminwe mu gukurako umubiri w’inyama, ni ukuvuga ukwagizwe <span id="page1721" class="pageNum" data-no="1721" data-before-text="1721"></span>biciye ku kugenyera kwa Kristu, <span id="chapter2_verse12"></span><strong><sup>12 </sup></strong>kuko mwahambanywe na we mw’ibatisimu yiwe, kandi mu bucuti mufitaniye na we mukaba mwaranazuranywe na we biciye ku kwizera mufise mu kuntu Imana ikora, imwe yamuzura mu bapfuye.</p>
<p id="p12" data-pid="12" class="p12 sb"><span id="chapter2_verse13"></span><strong><sup>13 </sup></strong>Ikigeretseko, naho mwari mwarapfiriye mu makosa yanyu no mu kutagenyerwa kw’umubiri wanyu, Imana yarabagize bazima hamwe na we. Yaratubabariye n’umutima mwiza amakosa yacu yose, <span id="chapter2_verse14"></span><strong><sup>14 </sup></strong>yongera irahanagura ca cete c’iminwe caturega, kimwe cari kigizwe n’ingingo zashinzwe kikaba kandi caraturwanya; kandi yaragikuyeho mu kugikomera imisumari ku giti co kubabarizwako. <span id="chapter2_verse15"></span><strong><sup>15 </sup></strong>Mu kwambura intwaro n’ubukuru bigasigara biri amenya, yaravyerekanye ku mugaragaro nk’ivyatsinzwe, abirongora mu rugendo rw’intsinzi biciye kuri ico giti.</p>
<p id="p13" data-pid="13" class="p13 sb"><span id="chapter2_verse16"></span><strong><sup>16 </sup></strong>Ntihagire rero uwubacira urubanza mu vy’ukurya n’ukunywa canke mu bijanye n’umusi mukuru canke ukwubahiriza imboneko y’ukwezi canke isabato; <span id="chapter2_verse17"></span><strong><sup>17 </sup></strong>kuko ivyo ari igitutu c’ibizoza, mugabo umutumba ni uwa Kristu. <span id="chapter2_verse18"></span><strong><sup>18 </sup></strong>Ntihagire uwubaka ka gashimwe, umwe usanga ahimbarwa n’ukwicisha bugufi kw’uruhendo be n’ugusenga abamarayika, “yishimikije” ivyo yabonye, yivyimvya ata mvo ibereye afise, abitewe n’ivyiyumviro vyiwe bigengwa n’umubiri, <span id="chapter2_verse19"></span><strong><sup>19 </sup></strong>mu gihe ataguma afashe ku mutwe, afashe wa wundi umubiri wose ubandanya gukura uvuye kuri we, ukujijwe n’ugukura gutangwa n’Imana mu kugaburirwa no mu kuba ufatanirijwe hamwe ukanywana neza biciye ku ngingo zawo n’udutsidutsi.</p>
<p id="p14" data-pid="14" class="p14 sb"><span id="chapter2_verse20"></span><strong><sup>20 </sup></strong>Nimba mwarapfanye na Kristu ku bintu vy’intango vyo mw’isi, kubera iki mubandanya, nk’aho mwoba muba mw’isi, kuyoboka za ngingo zashinzwe, <span id="chapter2_verse21"></span><strong><sup>21 </sup></strong>ngo: “Ntufate, ntiwumvirizeko, ntukoreko,” <span id="chapter2_verse22"></span><strong><sup>22 </sup></strong>ku bijanye n’ibintu biba bigenewe gutikira vyose iyo bikoreshejwe, mukurikije amategeko be n’inyigisho vy’abantu? <span id="chapter2_verse23"></span><strong><sup>23 </sup></strong>Ivyo bintu nyene vy’ukuri biboneka nk’ibirimwo ubukerebutsi mu nsengo umuntu yishiriyeho hamwe n’ukwicisha bugufi kw’uruhendo, ugusesereza umubiri; mugabo nta gaciro bifise mu bijanye n’ukurwanya uguhaza ivyipfuzo vy’umubiri.</p>
</body>
</html>
