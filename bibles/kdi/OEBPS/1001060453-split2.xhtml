<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abatesalonika 2</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abatesalonika</a>  <a href="biblechapternav52.xhtml">2</a> : <a href="bibleversenav52_2.xhtml">1 - 20</a></p>
<p id="p6" data-pid="6" class="p6 sb"><span id="chapter2"></span><span id="chapter2_verse1"></span><span class="w_ch"><strong>2 </strong></span>Mu vy’ukuri, mwebwe ubwanyu murazi, bene wacu, yuko urugendo twagize iwanyu rutabuze ico ruvamwo, <span id="chapter2_verse2"></span><strong><sup>2 </sup></strong>mugabo yuko aho tumariye kubanza gucumukura tukongera tukagirirwa nabi bimwe biteye isoni i Filipi (nk’uko mubizi), twagize ubutinyutsi biciye ku Mana yacu ngo tubabwire inkuru nziza y’Imana hariko n’urugamba rukomeye. <span id="chapter2_verse3"></span><strong><sup>3 </sup></strong>Kuko uguhimiriza kwacu kutava ku guhuba canke ku buhumane canke ku buhendanyi, <span id="chapter2_verse4"></span><strong><sup>4 </sup></strong>mugabo, nk’uko twasuzumwe n’Imana ikemeza yuko tubereye kuzezwa inkuru nziza, ni ko tuvuga, atari nk’abashimisha abantu, ahubwo nk’abashimisha Imana, imwe isuzuma imitima yacu.</p>
<p id="p7" data-pid="7" class="p7 sb"><span id="chapter2_verse5"></span><strong><sup>5 </sup></strong>Nkako, ntitwigeze tuza dufise amajambo aryosharyosha (nk’uko mubizi), canke ngo twiyerekane uko tutari kugira ngo tunyegeze umwina, Imana ni yo cabona! <span id="chapter2_verse6"></span><strong><sup>6 </sup></strong>Eka mbere ntitwarondeye ubuninahazwa ku bantu, oya, haba kuri mwebwe canke ku bandi, naho twari gushobora kubabera umuzigo uzimvye bwa ntumwa za Kristu. <span id="chapter2_verse7"></span><strong><sup>7 </sup></strong>Ahubwo riho, twabaye abengenga muri mwebwe, nk’igihe umuvyeyi yonsa abungabunga abana biwe. <span id="chapter2_verse8"></span><strong><sup>8 </sup></strong>Nuko, kubera tubafitiye ikibabarwe, twarahimbawe cane no kutabaha inkuru nziza y’Imana gusa, mugabo n’ubuzima bwacu bwite, kuko mwabaye abakundwa kuri twebwe.</p>
<p id="p8" data-pid="8" class="p8 sb"><span id="chapter2_verse9"></span><strong><sup>9 </sup></strong>Nta gukeka muribuka, bene wacu, ukubira akuya n’ugucumukura kwacu. Twababwiye inkuru nziza y’Imana dukora ijoro n’umurango, kugira ngo ntihagire n’umwe muri mwebwe twikoreza umuzigo uzimvye. <span id="chapter2_verse10"></span><strong><sup>10 </sup></strong>Muri ivyabona, n’Imana ni ukwo, vy’ingene twabonetse ko turi intahemuka n’abagororotsi n’abatagirako umugayo kuri mwebwe <span id="page1725" class="pageNum" data-no="1725" data-before-text="1725"></span>abemera. <span id="chapter2_verse11"></span><strong><sup>11 </sup></strong>Muri ubwo buryo, murazi neza ingene twagumye duhimiriza umwe wese muri mwebwe, nk’uko se agirira abana, tukabirura kandi tugashinga intahe kuri mwebwe, <span id="chapter2_verse12"></span><strong><sup>12 </sup></strong>kugira ngo mubandanye kugenda nk’uko bibereye Imana ibahamagarira ubwami bwayo n’ubuninahazwa bwayo.</p>
<p id="p9" data-pid="9" class="p9 sb"><span id="chapter2_verse13"></span><strong><sup>13 </sup></strong>Egome, ni co gituma na twebwe dukengurukira Imana ubudahengeshanya, kubera ko igihe mwakira ijambo ry’Imana, iryo mwumvise kuri twebwe, mwaryemeye, atari nk’ijambo ry’abantu, ahubwo nk’uko riri koko, nk’ijambo ry’Imana, ari ryo kandi ririko rirakorera muri mwebwe abemera. <span id="chapter2_verse14"></span><strong><sup>14 </sup></strong>Kuko ga bene wacu mwacitse abigana amashengero y’Imana ari i Yudaya yunze ubumwe na Kristu Yezu, kubera ko na mwebwe mwatanguye gutezwa n’abo musangiye igihugu imibabaro nk’iyo na bo nyene bariko baratezwa n’Abayuda, <span id="chapter2_verse15"></span><strong><sup>15 </sup></strong>abishe mbere n’Umukama Yezu n’abahanuzi natwe bakaduhama. Ikigeretseko, ntibariko bashimisha Imana, ahubwo barwanya ineza y’abantu bose, <span id="chapter2_verse16"></span><strong><sup>16 </sup></strong>kuko bashaka kutubuza kubwira abanyamahanga ngo na bo bakizwe, bigatuma bama buzuza ingero y’ibicumuro vyabo. Mugabo uburake bwayo bwaruhiye kubazako.</p>
<p id="p10" data-pid="10" class="p10 sb"><span id="chapter2_verse17"></span><strong><sup>17 </sup></strong>Nayo twebwe ga bene wacu, igihe twabwirizwa gutandukana namwe akanya gato gusa ku maso atari ku mutima, twarihase kuruta uko bisanzwe ngo tubone mu maso hanyu, tubishashaye cane. <span id="chapter2_verse18"></span><strong><sup>18 </sup></strong>Ni co catumye dushaka kuza iwanyu, egome, jewe Paulo, rimwe eka n’irigira kabiri, mugabo Shetani yarazibiye inzira yacu. <span id="chapter2_verse19"></span><strong><sup>19 </sup></strong>Kuko, none icizigiro cacu canke akanyamuneza kacu canke urugori rwacu rw’ukwigina ni iki—mbega si mwebwe?—imbere y’Umukama wacu Yezu mu gihe c’ukuhaba kwiwe? <span id="chapter2_verse20"></span><strong><sup>20 </sup></strong>Mu vy’ukuri ni mwebwe buninahazwa bwacu n’akanyamuneza kacu.</p>
</body>
</html>
