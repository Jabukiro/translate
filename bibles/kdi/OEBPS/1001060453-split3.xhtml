<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Abatesalonika 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Abatesalonika</a>  <a href="biblechapternav52.xhtml">3</a> : <a href="bibleversenav52_3.xhtml">1 - 13</a></p>
<p id="p11" data-pid="11" class="p11 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Ni co gituma, igihe tutari tugishoboye kuvyihanganira, twabonye ari vyiza gusigara twenyene i Atene; <span id="chapter3_verse2"></span><strong><sup>2 </sup></strong>turaheza turungika Timoteyo, mwene wacu akaba n’umusuku w’Imana mu bijanye n’inkuru nziza yerekeye Kristu, kugira ngo abashikamishe yongere abahoze kugira ngo ukwizera kwanyu gukomezwe, <span id="chapter3_verse3"></span><strong><sup>3 </sup></strong>ngo ntihagire n’umwe ahungabanywa n’ayo makuba. Kuko mwebwe ubwanyu muzi ko twagenewe ico kintu nyene. <span id="chapter3_verse4"></span><strong><sup>4 </sup></strong>Nkako kandi, igihe twari kumwe namwe, twahora tubabwira imbere y’igihe yuko twabwirizwa gushikirwa n’amakuba, nk’uko nyene vyabaye, nk’uko kandi mubizi. <span id="chapter3_verse5"></span><strong><sup>5 </sup></strong>Ni co gituma rero, igihe ntari ngishoboye kuvyihanganira, narungitse intumwa kugira ngo menye ivy’ubwizigirwa bwanyu, kubera ko kumbure wa Mugerageji ashobora kuba yarabagerageje, maze ukubira akuya kwacu kukaba impfagusa.</p>
<p id="p12" data-pid="12" class="p12 sb"><span id="chapter3_verse6"></span><strong><sup>6 </sup></strong>Mugabo Timoteyo ubu nyene arashitse iwacu avuye iwanyu aduha inkuru nziza y’ubwizigirwa bwanyu n’urukundo rwanyu, avuga kandi yuko muguma mutwibukira ku bintu vyiza nantaryo, be n’uko mushashaye kutubona, egome, nk’uko natwe <span id="page1726" class="pageNum" data-no="1726" data-before-text="1726"></span>dushashaye kubabona. <span id="chapter3_verse7"></span><strong><sup>7 </sup></strong>Ni co gituma, bene wacu, twahojejwe ku bijanye namwe mu ngorane zacu zose n’amakuba yacu yose, biciye ku bwizigirwa mwerekana, <span id="chapter3_verse8"></span><strong><sup>8 </sup></strong>kubera ko ubu turiho nimba muhagaze mushikamye mu Mukama. <span id="chapter3_verse9"></span><strong><sup>9 </sup></strong>Kuko, mbega ni ugukenguruka nyabaki twoha Imana ku biberekeye mu kwishura akanyamuneza kose dufise kubera mwebwe imbere y’Imana yacu, <span id="chapter3_verse10"></span><strong><sup>10 </sup></strong>mu gihe ijoro n’umurango dutakambana ubwira burengeye ubudasanzwe kugira tubone mu maso hanyu no kugira ngo twuzurize ibihaze ku kwizera kwanyu?</p>
<p id="p13" data-pid="13" class="p13 sb"><span id="chapter3_verse11"></span><strong><sup>11 </sup></strong>Imana yacu rero ikaba na Data ubwayo hamwe n’Umukama wacu Yezu bayobore neza inzira yacu igana iwanyu. <span id="chapter3_verse12"></span><strong><sup>12 </sup></strong>Vyongeye, Umukama abahe kwongerekana, egome, abahe kugwira, mu rukundo mugiriranira mukarugirira na bose, nk’uko natwe turubagirira; <span id="chapter3_verse13"></span><strong><sup>13 </sup></strong>kugira ngo ashikamishe imitima yanyu, ayigire iyitagirako umugayo mu bweranda imbere y’Imana yacu ikaba na Data mu gihe c’ukuhaba kw’Umukama wacu Yezu ari kumwe n’aberanda biwe bose.</p>
</body>
</html>
