<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Timoteyo 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Timoteyo</a>  <a href="biblechapternav54.xhtml">4</a> : <a href="bibleversenav54_4.xhtml">1 - 16</a></p>
<p id="p19" data-pid="19" class="p19 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Ariko ijambo ryahumetswe rivuga ritomora yuko mu bihe bizoza bamwe bazota ukwizera, bagakurikira amajambo y’amahumekano azimiza be n’inyigisho z’amadayimoni<span id="footnotesource5"></span><a epub:type="noteref" href="#footnote5">*</a>, <span id="chapter4_verse2"></span><strong><sup>2 </sup></strong>bivuye ku bwiyorobetsi bw’abantu bavuga ibinyoma, mw’ijwi ryabo ryo mu mutima bakaba bameze nk’abokeshejwe icuma kirungurije; <span id="chapter4_verse3"></span><strong><sup>3 </sup></strong>bakabuza ukwabirana, bagategeka kwirinda ibifungurwa Imana yaremye ngo abafise ukwizera kandi bazi neza ukuri babifungurane ugukenguruka. <span id="chapter4_verse4"></span><strong><sup>4 </sup></strong>Nakare, ikintu cose Imana yaremye ni ciza, kandi nta co gutabwa iyo cakiranywe ugukenguruka, <span id="chapter4_verse5"></span><strong><sup>5 </sup></strong>kuko cezwa biciye kw’ijambo ry’Imana be n’isengesho.</p>
<p id="p20" data-pid="20" class="p20 sb"><span id="page1734" class="pageNum" data-no="1734" data-before-text="1734"></span><span id="chapter4_verse6"></span><strong><sup>6 </sup></strong>Niwaha izi mpanuro bene wacu uzoba uri umusuku mwiza wa Kristu Yezu, yagaburiwe amajambo y’ukwizera be n’inyigisho nziza wakurikiraniye hafi. <span id="chapter4_verse7"></span><strong><sup>7 </sup></strong>Mugabo wamirire kure za nkuru z’ikinyoma zisiga iceyi ibintu vyeranda zivugwa n’abatamakazi. Ariko wimenyereze, ukwihebera Imana kube yo ntumbero yawe. <span id="chapter4_verse8"></span><strong><sup>8 </sup></strong>Kuko kumenyereza umubiri bigira akamaro kuri bike; mugabo ukwihebera Imana kugira akamaro kuri vyinshi, kuko gutekeye umuhango w’ubuzima bw’ubu n’ubuzoza. <span id="chapter4_verse9"></span><strong><sup>9 </sup></strong>Iryo jambo ni iryo kwizigirwa kandi rikwiye kwemerwa rwose. <span id="chapter4_verse10"></span><strong><sup>10 </sup></strong>Kuko ico ari co dukorera cane kandi tukihatira, kubera ko twashingiye icizigiro cacu ku Mana nzima, yo Mukiza w’abantu b’uburyo bwose, canecane w’abizigirwa.</p>
<p id="p21" data-pid="21" class="p21 sb"><span id="chapter4_verse11"></span><strong><sup>11 </sup></strong>Guma utanga aya mategeko wongera uyigisha. <span id="chapter4_verse12"></span><strong><sup>12 </sup></strong>Ntihagire umuntu n’umwe yigera agaya ubuto bwawe. Ahubwo, nubere akarorero abizigirwa mu mvugo, mu ngeso, mu rukundo, mu kwizera, mu kutandura. <span id="chapter4_verse13"></span><strong><sup>13 </sup></strong>Mu gihe ntaraza, ubandanye kwijukira ugusomera imbere y’abantu, uguhimiriza, ukwigisha. <span id="chapter4_verse14"></span><strong><sup>14 </sup></strong>Ntufate minenegwe ingabirano iri muri wewe, iyo wahawe biciye ku vyavuzwe imbere y’igihe be n’igihe inama y’abagabo b’inararibonye yakurambikako ibiganza. <span id="chapter4_verse15"></span><strong><sup>15 </sup></strong>Uzirikane ivyo bintu; nubicokeremwo, kugira ngo iterambere ryawe ryibonekeze ku bantu bose. <span id="chapter4_verse16"></span><strong><sup>16 </sup></strong>Wame wiyubara ubwawe no ku nyigisho yawe. Ivyo ubigumemwo, kuko niwakora ivyo uzokwikiza ugakiza n’abakwumviriza.</p>
<div class="groupFootnote"><aside epub:type="footnote"><div epub:type="footnote" id="footnote5"><p id="p43" data-pid="43"><a href="1001060455-split4.xhtml#footnotesource5">^ <span class="footnoteref">1 Tim. 4:1</span></a> Raba <a href="1001060600.xhtml#pos2042">Inyongera ya 21</a>.</p></div></aside>
</div>
</body>
</html>
