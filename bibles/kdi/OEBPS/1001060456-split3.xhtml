<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Timoteyo 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Timoteyo</a>  <a href="biblechapternav55.xhtml">3</a> : <a href="bibleversenav55_3.xhtml">1 - 17</a></p>
<p id="p13" data-pid="13" class="p13 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Mugabo umenye ibi: yuko mu misi ya nyuma hazobaho ibihe bitoroshe kandi bigoye kwihanganira. <span id="chapter3_verse2"></span><strong><sup>2 </sup></strong>Kuko abantu bazoba ari abikunda, inkunzi z’amahera, abishima, abibona, abarogosi, abagambararira abavyeyi, intashima, ibihemu, <span id="chapter3_verse3"></span><strong><sup>3 </sup></strong>batiyumvamwo ababo, badashaka kwumvikana na gato, abambika ibara abandi, batagira ukwigumya, inkazi, badakunda iciza, <span id="chapter3_verse4"></span><strong><sup>4 </sup></strong>abaguranyi, intumva, abivyimvya, abakunda ibinezereza aho gukunda Imana, <span id="chapter3_verse5"></span><strong><sup>5 </sup></strong>bafise ishusho y’ukwihebera Imana mugabo bakihakana ububasha bwakwo; abo rero ubace kure. <span id="chapter3_verse6"></span><strong><sup>6 </sup></strong>Kuko muri abo ari ho hava ba bantu bacengetera ku rwenge mu ngo bagatwara nk’imbohe zabo abagore bagoyagoya baremerewe n’ibicumuro, batwarwa n’ivyipfuzo bitari bimwe, <span id="chapter3_verse7"></span><strong><sup>7 </sup></strong>bama biga yamara ntibigere bashika ku bumenyi butagira amakosa bwerekeye ukuri.</p>
<p id="p14" data-pid="14" class="p14 sb"><span id="chapter3_verse8"></span><strong><sup>8 </sup></strong>Nka kumwe rero Yane na Yambure barwanya Musa, ni ko n’abo nyene babandanya kurwanya ukuri, abantu bononekaye rwose mu muzirikanyi, batemewe ku bijanye n’ukwizera. <span id="chapter3_verse9"></span><strong><sup>9 </sup></strong>Yamara rero, ntibazorenga aho, kuko ubusazi bwabo buzokwibonekeza cane kuri bose, nk’uko n’ubusazi bw’abo bantu babiri bwibonekeje. <span id="chapter3_verse10"></span><strong><sup>10 </sup></strong>Mugabo wewe warakurikiraniye hafi inyigisho yanje, ingendo yanje y’ubuzima, intumbero yanje, ukwizera kwanje, ukwiyumanganya kwanje, urukundo rwanje, ukwihangana kwanje, <span id="chapter3_verse11"></span><strong><sup>11 </sup></strong>uguhamwa kwanje, imibabaro yanje, mwene vya bintu vyanshikira i Antiyokiya, muri Ikoniyo, i Lusitira, mwene rwa ruhamo nihanganira; yamara vyose Umukama yarandokoye abinkuramwo. <span id="chapter3_verse12"></span><strong><sup>12 </sup></strong>Nkako, abo <span id="page1740" class="pageNum" data-no="1740" data-before-text="1740"></span>bose bipfuza kubaho bihebera Imana bifatanije na Kristu Yezu na bo nyene bazohamwa. <span id="chapter3_verse13"></span><strong><sup>13 </sup></strong>Mugabo abantu b’ababisha be n’abahumvyi bazogenda barushiriza kuba babi, bazimiza bongera bazimizwa.</p>
<p id="p15" data-pid="15" class="p15 sb"><span id="chapter3_verse14"></span><strong><sup>14 </sup></strong>Ariko weho, ugume mu vyo wize ukumvishwa ukavyemera, uzi ababikwigishije abo ari bo <span id="chapter3_verse15"></span><strong><sup>15 </sup></strong>be n’uko guhera mu buhinja wamenye ivyanditswe vyeranda, ibishobora kukugira inkerebutsi ku bw’ubukiriro biciye ku kwizera kujanye na Kristu Yezu. <span id="chapter3_verse16"></span><strong><sup>16 </sup></strong>Icanditswe cose cahumetswe n’Imana kandi ni ngirakamaro ku kwigisha, ku gukangīra, ku kugorora ibintu, ku gutoza indero mu bugororotsi, <span id="chapter3_verse17"></span><strong><sup>17 </sup></strong>ngo umuntu w’Imana abe uwubishoboye neza, afise ibikenewe vyose ku bw’igikorwa ciza cose.</p>
</body>
</html>
