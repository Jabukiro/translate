<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaheburayo 11</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaheburayo</a>  <a href="biblechapternav58.xhtml">11</a> : <a href="bibleversenav58_11.xhtml">1 - 40</a></p>
<p id="p49" data-pid="49" class="p49 sb"><span id="chapter11"></span><span id="chapter11_verse1"></span><span class="w_ch"><strong>11 </strong></span>Ukwizera ni ukwitega ata mazinda ibintu vyizigiwe, iyerekanwa riboneka ry’ibintu biriho koko naho bitabonwa. <span id="chapter11_verse2"></span><strong><sup>2 </sup></strong>Kuko biciye kuri ukwo kwizera ari ho abantu bo mu bihe vya kera bashingiwe intahe.</p>
<p id="p50" data-pid="50" class="p50 sb"><span id="chapter11_verse3"></span><strong><sup>3 </sup></strong>Kubera ukwizera turatahura yuko ibihe<span id="footnotesource12"></span><a epub:type="noteref" href="#footnote12">*</a> vyashizwe mu rutonde n’ijambo ry’Imana, ku buryo ibibonwa vyaje biva mu bitaboneka.</p>
<p id="p51" data-pid="51" class="p51 sb"><span id="chapter11_verse4"></span><strong><sup>4 </sup></strong>Kubera ukwizera, Abeli yarashikaniye Imana ikimazi c’agaciro kanini kurusha Kayini, biciye kuri ukwo kwizera ashingirwa intahe yuko yari umugororotsi, Imana ishingira intahe amashikanwa yiwe; kandi biciye kuri ukwo kwizera, naho yapfuye, aracavuga.</p>
<p id="p52" data-pid="52" class="p52 sb"><span id="chapter11_verse5"></span><strong><sup>5 </sup></strong>Kubera ukwizera, Henoki yarimuwe kugira ngo ntabone urupfu, kandi nta hantu na hamwe yaboneka kubera ko Imana yari yamwimuye; kuko imbere y’ukwimurwa kwiwe yashingiwe intahe yuko yari yahimbaye Imana rwose. <span id="chapter11_verse6"></span><strong><sup>6 </sup></strong>Vyongeye, ata kwizera ntibishoboka kuyihimbara rwose, kuko uwegera Imana ategerezwa kwemera yuko iriho be n’uko ihemba abayironderana ubwira.</p>
<p id="p53" data-pid="53" class="p53 sb"><span id="page1757" class="pageNum" data-no="1757" data-before-text="1757"></span><span id="chapter11_verse7"></span><strong><sup>7 </sup></strong>Kubera ukwizera, Nowa amaze kuburirwa n’Imana ku bintu bitari bwabonwe, yarerekanye ugutinya Imana arubaka ubwato bwo gukiza urugo rwiwe; kandi biciye kuri ukwo kwizera yaratsindishije isi, aba samuragwa w’ubugororotsi bujanye n’ukwizera.</p>
<p id="p54" data-pid="54" class="p54 sb"><span id="chapter11_verse8"></span><strong><sup>8 </sup></strong>Kubera ukwizera, Aburahamu, igihe yahamagarwa, yaragamburutse aragenda, aja ahantu yabwirizwa kuronka bwa ntoranwa; kandi yaragiye, naho atari azi iyo yariko araja. <span id="chapter11_verse9"></span><strong><sup>9 </sup></strong>Kubera ukwizera, yabayeho ari kavamahanga mu gihugu yahaweko umuhango nko mu gihugu co mu mahanga, abana mu mahema na Izahaki na Yakobo, abasangiye na we kuba ba samuragwa ba nya muhango nyene. <span id="chapter11_verse10"></span><strong><sup>10 </sup></strong>Kuko yari arorereye ca gisagara gifise imishinge nyayo, umwubatsi n’umuhinguzi w’ico gisagara akaba ari Imana.</p>
<p id="p55" data-pid="55" class="p55 sb"><span id="chapter11_verse11"></span><strong><sup>11 </sup></strong>Kubera ukwizera kandi, Sara ubwiwe yararonse ububasha bwo gusama inda y’uruvyaro, naho yari yararenganye imyaka yavyo, kuko yabonye ko uwari yarasezeranye ari umwizigirwa. <span id="chapter11_verse12"></span><strong><sup>12 </sup></strong>Ni co gituma kandi ku muntu umwe, na we akaba yari nk’uwapfuye, havutse abana mu bwinshi bangana nk’inyenyeri zo kw’ijuru, kandi nk’umusenyi wo ku nkengera y’ikiyaga, badaharurika.</p>
<p id="p56" data-pid="56" class="p56 sb"><span id="chapter11_verse13"></span><strong><sup>13 </sup></strong>Abo bose bapfiriye mu kwizera, naho bataronse iranguka rya nya mihango, mugabo bayiboneye kure barayiha ikaze bongera baratura icese yuko bari ba kavantara n’ingenzi muri nya gihugu. <span id="chapter11_verse14"></span><strong><sup>14 </sup></strong>Kuko abavuga mwene ivyo baba batanze ikimenyamenya c’uko bariko baronderana ubwira ahantu habo bwite. <span id="chapter11_verse15"></span><strong><sup>15 </sup></strong>Yamara, iyo baba koko bagumye bibuka ahantu bari baravuye, baba bararonse akaryo ko gusubirayo. <span id="chapter11_verse16"></span><strong><sup>16 </sup></strong>Mugabo ubu bariko barondera gushikira ahantu heza kuruta, ni ukuvuga ahantu ho mw’ijuru. Ni co gituma Imana idaterwa isoni na bo, ngo iterwe isoni no kwambazwa nk’Imana yabo, kuko yabateguriye igisagara.</p>
<p id="p57" data-pid="57" class="p57 sb"><span id="chapter11_verse17"></span><strong><sup>17 </sup></strong>Kubera ukwizera, Aburahamu igihe yagezwa, yabaye nk’aho ashikanye Izahaki, umuntu yari yakiranye umunezero ya mihango agerageza gushikana umwana wiwe w’ikinege, <span id="chapter11_verse18"></span><strong><sup>18 </sup></strong>naho yari yabwiwe ngo: “Ikizokwitwa ‘uruvyaro<span id="footnotesource13"></span><a epub:type="noteref" href="#footnote13">*</a> rwawe’ kizoboneka biciye kuri Izahaki.” <span id="chapter11_verse19"></span><strong><sup>19 </sup></strong>Mugabo yabonye yuko Imana yari ishoboye no kumuzura mu bapfuye; kandi yaranamuronse koko avuyeyo, mu buryo bw’ikigereranyo.</p>
<p id="p58" data-pid="58" class="p58 sb"><span id="chapter11_verse20"></span><strong><sup>20 </sup></strong>Kubera ukwizera kandi, Izahaki yarahezagiye Yakobo na Esawu ku bintu bizoza.</p>
<p id="p59" data-pid="59" class="p59 sb"><span id="chapter11_verse21"></span><strong><sup>21 </sup></strong>Kubera ukwizera, Yakobo, igihe yagira apfe, yarahezagiye umwe wese mu bahungu ba Yozefu yongera arasenga yishimikije umutwe w’inkoni yiwe.</p>
<p id="p60" data-pid="60" class="p60 sb"><span id="chapter11_verse22"></span><strong><sup>22 </sup></strong>Kubera ukwizera, Yozefu, igihe yari yegereje iherezo ryiwe, yaravuze ivy’ukuvayo kwa bene Isirayeli; kandi yaratanze itegeko ku vyerekeye amagufa yiwe.</p>
<p id="p61" data-pid="61" class="p61 sb"><span id="chapter11_verse23"></span><strong><sup>23 </sup></strong>Kubera ukwizera, Musa yaranyegejwe n’abavyeyi biwe amezi atatu inyuma y’ivuka <span id="page1758" class="pageNum" data-no="1758" data-before-text="1758"></span>ryiwe, kuko babonye ko nya mwana mutoyi yari mwiza, ntibatinya itegeko ry’umwami. <span id="chapter11_verse24"></span><strong><sup>24 </sup></strong>Kubera ukwizera, Musa amaze gukura, yaranse kwitwa umuhungu w’umukobwa wa Farawo, <span id="chapter11_verse25"></span><strong><sup>25 </sup></strong>ahitamwo gufatanwa nabi n’abantu b’Imana aho kunezererwa igicumuro akanya gato, <span id="chapter11_verse26"></span><strong><sup>26 </sup></strong>kuko yabonye ko iceyi ca Kristu ari ubutunzi buruta amatunga yo mu Misiri; kuko yashinze ijisho itangwa ry’impembo. <span id="chapter11_verse27"></span><strong><sup>27 </sup></strong>Kubera ukwizera yaravuye mu Misiri, mugabo atari kubera ugutinya ishavu ry’umwami, kuko yagumye ashikamye nk’aho abona Umwe ataboneka. <span id="chapter11_verse28"></span><strong><sup>28 </sup></strong>Kubera ukwizera yarahimbaje pasika<span id="footnotesource14"></span><a epub:type="noteref" href="#footnote14">*</a> na kwa kumija amaraso, kugira ngo umuranduzi ntakore ku mfura zabo.</p>
<p id="p62" data-pid="62" class="p62 sb"><span id="chapter11_verse29"></span><strong><sup>29 </sup></strong>Kubera ukwizera, baraciye mu kiyaga Gitukura nko kw’isi yumutse, mugabo Abanyamisiri bahirahiye ngo bahace baca baramirwa.</p>
<p id="p63" data-pid="63" class="p63 sb"><span id="chapter11_verse30"></span><strong><sup>30 </sup></strong>Kubera ukwizera, impome za Yeriko zaratemvye zimaze kuzungurukwa imisi indwi. <span id="chapter11_verse31"></span><strong><sup>31 </sup></strong>Kubera ukwizera, Rahabu wa mumaraya, ntiyatikiranye n’abagambaraye, kuko yakiriye ba batasi mu buryo burangwa amahoro.</p>
<p id="p64" data-pid="64" class="p64 sb"><span id="chapter11_verse32"></span><strong><sup>32 </sup></strong>Mvuge iki kandi? Kuko ata mwanya noronka hamwe nobandanya kuvuga ivya Gideyoni, Baraki, Samusoni, Yefuta, Dawidi hamwe na Samweli be na ba bahanuzi bandi, <span id="chapter11_verse33"></span><strong><sup>33 </sup></strong>kubera ukwizera bakaba baranesheje ubwami mu ntambara, barashitsa ubugororotsi, barakomorerwa imihango, baraziba iminwa y’intambwe, <span id="chapter11_verse34"></span><strong><sup>34 </sup></strong>barahagarika inguvu z’umuriro, barakira ubugi bw’inkota, baragirwa abanyabubasha kandi bari goyigoyi, baraba intwari mu ntambara, barakinagiza ingabo z’abanyamahanga. <span id="chapter11_verse35"></span><strong><sup>35 </sup></strong>Abagore bararonse abapfuye babo biciye kw’izuka; mugabo abandi bantu barasinzikarijwe ubuzima kuko batemera kubohorwa biciye ku ncungu kanaka, kugira ngo bashikire izuka ryiza kuruta. <span id="chapter11_verse36"></span><strong><sup>36 </sup></strong>Egome, abandi bararonse ikigeragezo cabo mu gutwengwa no mu gushishagurwa, mbere n’ibiruta ivyo, mu mvuto n’amabohero. <span id="chapter11_verse37"></span><strong><sup>37 </sup></strong>Baratewe amabuye, barageragejwe, barakekagujwe imisumeno, barapfuye bakerejwe inkota, barayerereye bari mu nsato z’intama, mu nsato z’impene, bari mu bukene, mu makuba, bagirirwa nabi; <span id="chapter11_verse38"></span><strong><sup>38 </sup></strong>kandi isi ntiyari ibabereye. Barayerereye mu bugaragwa no mu misozi no mu masenga no mu myobo y’isi.</p>
<p id="p65" data-pid="65" class="p65 sb"><span id="chapter11_verse39"></span><strong><sup>39 </sup></strong>Yamara abo bose, naho bashingiwe intahe bivuye ku kwizera kwabo, ntibaronse iranguka rya wa muhango, <span id="chapter11_verse40"></span><strong><sup>40 </sup></strong>kuko Imana yatuboneye imbere y’igihe ikintu ciza kuruta, kugira ngo ntibagirwe abatagira akanenge tutari kumwe.</p>
<div class="groupFootnote"><aside epub:type="footnote"><div epub:type="footnote" id="footnote12"><p id="p95" data-pid="95"><a href="1001060459-split11.xhtml#footnotesource12">^ <span class="footnoteref">Heb. 11:3</span></a> Canke, “ibiriho.” Raba <a href="1001060600.xhtml#pos8835">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote13"><p id="p96" data-pid="96"><a href="1001060459-split11.xhtml#footnotesource13">^ <span class="footnoteref">Heb. 11:18</span></a> Ijambo ku rindi ni “urubuto.”</p></div></aside>
<aside epub:type="footnote"><div epub:type="footnote" id="footnote14"><p id="p97" data-pid="97"><a href="1001060459-split11.xhtml#footnotesource14">^ <span class="footnoteref">Heb. 11:28</span></a> Raba <a href="1001060600.xhtml#pos10182">Inyongera ya 21</a>.</p></div></aside>
</div>
</body>
</html>
