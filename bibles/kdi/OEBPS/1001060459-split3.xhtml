<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaheburayo 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaheburayo</a>  <a href="biblechapternav58.xhtml">3</a> : <a href="bibleversenav58_3.xhtml">1 - 19</a></p>
<p id="p10" data-pid="10" class="p10 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Nuko rero, bene wacu beranda basangiye uguhamagarirwa ijuru, muzirikane ya ntumwa akaba n’umuherezi mukuru twemera icese, ari we Yezu. <span id="chapter3_verse2"></span><strong><sup>2 </sup></strong>Yabaye umwizigirwa kuri Umwe yamugira gutyo, nk’uko na Musa yari umwizigirwa mu nzu yose y’Uwo. <span id="chapter3_verse3"></span><strong><sup>3 </sup></strong>Kuko uwo wa kabiri abonwa ko abereye ubuninahazwa kuruta Musa, kubera yuko uwubaka inzu afise iteka kuruta nya nzu. <span id="chapter3_verse4"></span><strong><sup>4 </sup></strong>Nkako, inzu yose yubakwa n’umuntu, mugabo uwubatse ibintu vyose ni Imana. <span id="chapter3_verse5"></span><strong><sup>5 </sup></strong>Kandi Musa bwa musuku, yari umwizigirwa mu nzu yose y’Uwo nk’intahe y’ibintu vyabwirizwa kuvugwa mu nyuma, <span id="chapter3_verse6"></span><strong><sup>6 </sup></strong>mugabo Kristu bwa Mwana, yabaye umwizigirwa ku nzu y’Uwo. Twebwe turi inzu y’Uwo, nimba tugumya rwose umwidegemvyo wacu wo kuvuga be n’ukwirata kwacu ku bw’icizigiro cacu gushika kw’iherezo.</p>
<p id="p11" data-pid="11" class="p11 sb"><span id="chapter3_verse7"></span><strong><sup>7 </sup></strong>Ku bw’ico, nk’uko impwemu nyeranda ivuga ngo: “Uno musi nimwumviriza ijwi ryayo, <span id="chapter3_verse8"></span><strong><sup>8 </sup></strong>ntimukomantaze imitima yanyu nka ca gihe c’ugutera ishavu ry’umururazi, nko kuri wa musi w’ukugerageza mu gahinga, <span id="chapter3_verse9"></span><strong><sup>9 </sup></strong>aho ba sogokuruza banyu bangezesha ikigeragezo, kandi bari barabonye ibikorwa vyanje mu kiringo c’imyaka mirongo ine. <span id="chapter3_verse10"></span><strong><sup>10 </sup></strong>Ni co catumye nsesemwa n’iri yaruka, nkavuga nti: ‘Bama bazimira mu mitima yabo, kandi ntibamenye inzira zanje.’ <span id="chapter3_verse11"></span><strong><sup>11 </sup></strong>Nararahiye rero mw’ishavu ryanje nti: ‘Ntibazokwinjira mu karuhuko kanje.’”</p>
<p id="p12" data-pid="12" class="p12 sb"><span id="chapter3_verse12"></span><strong><sup>12 </sup></strong>Mwiyubare, bene wacu, kugira ngo ntihigere hatsimbatara mu muntu n’umwe muri mwebwe umutima mubi utizera mu kuva kuri ya Mana nzima; <span id="chapter3_verse13"></span><strong><sup>13 </sup></strong>mugabo mugume muhimirizanya ku musi ku musi, hacitwa “Uno musi,” kugira ngo ntihagire uwo muri mwebwe akomantazwa n’ububasha buhendana bw’igicumuro. <span id="chapter3_verse14"></span><strong><sup>14 </sup></strong>Kuko ducika vy’ukuri abasangiye Kristu nimba gusa tugumya rwose kwa kujijuka twari dufise mu ntango gushika kw’iherezo, <span id="chapter3_verse15"></span><strong><sup>15 </sup></strong>mu gihe bikivugwa ngo: “Uno musi nimwumviriza ijwi ryayo, ntimukomantaze imitima yanyu nka ca gihe c’ugutera ishavu ry’umururazi.”</p>
<p id="p13" data-pid="13" class="p13 sb"><span id="page1748" class="pageNum" data-no="1748" data-before-text="1748"></span><span id="chapter3_verse16"></span><strong><sup>16 </sup></strong>Kuko, ni bande bumvise yamara bagatera ishavu ry’umururazi? Mbega nkako si abavuye mu Misiri bose barongōwe na Musa? <span id="chapter3_verse17"></span><strong><sup>17 </sup></strong>Vyongeye, ni bande Imana yasesemwe na bo mu myaka mirongo ine? Mbega si bamwe bacumura, imivyimba yabo ikagwa mu gahinga? <span id="chapter3_verse18"></span><strong><sup>18 </sup></strong>Mugabo ni bande yarahiye yuko batokwinjiye mu karuhuko kayo atari bamwe bagambarara? <span id="chapter3_verse19"></span><strong><sup>19 </sup></strong>Turabona rero ko batashoboye kwinjira kubera ukutizera.</p>
</body>
</html>
