<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaheburayo 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaheburayo</a>  <a href="biblechapternav58.xhtml">4</a> : <a href="bibleversenav58_4.xhtml">1 - 16</a></p>
<p id="p14" data-pid="14" class="p14 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Ko rero hagisigaye umuhango wo kwinjira mu karuhuko kayo, dutinye yuko igihe kanaka hogira uwo muri mwebwe asa n’uwananiwe kugashikira. <span id="chapter4_verse2"></span><strong><sup>2 </sup></strong>Kuko na twebwe twamenyeshejwe inkuru nziza, nk’uko na bo bayimenyeshejwe; mugabo ijambo ryumviswe nta co ryabunguye, kubera ko batari bunze ubumwe n’abumvise koko, biciye ku kwizera. <span id="chapter4_verse3"></span><strong><sup>3 </sup></strong>Kuko twebwe abizeye twinjira koko muri nya karuhuko, nk’uko yavuze iti: “Nararahiye rero mw’ishavu ryanje nti: ‘Ntibazokwinjira mu karuhuko kanje,’” naho ibikorwa vyayo vyarangijwe kuva kw’ishingwa ry’isi. <span id="chapter4_verse4"></span><strong><sup>4 </sup></strong>Kuko ahantu hamwe yavuze ivy’umusi ugira indwi iti: “Hanyuma ku musi ugira indwi Imana iruhuka ibikorwa vyayo vyose,” <span id="chapter4_verse5"></span><strong><sup>5 </sup></strong>no ng’aha ngo: “Ntibazokwinjira mu karuhuko kanje.”</p>
<p id="p15" data-pid="15" class="p15 sb"><span id="chapter4_verse6"></span><strong><sup>6 </sup></strong>Ko rero hari abakirorereye kukinjiramwo, kandi abo inkuru nziza yamenyeshejwe ubwa mbere bakaba batakinjiyemwo kubera ukugambarara, <span id="chapter4_verse7"></span><strong><sup>7 </sup></strong>yongera gushinga umusi kanaka mu kuvuga inyuma y’igihe kirekire gutyo muri zaburi ya Dawidi ngo: “Uno musi”; nk’uko vyavuzwe aho haruguru ngo: “Uno musi nimwumviriza ijwi ryayo, ntimukomantaze imitima yanyu.” <span id="chapter4_verse8"></span><strong><sup>8 </sup></strong>Kuko iyo Yosuwa abinjiza ahantu h’akaruhuko, Imana ntiba yaravuze mu nyuma ivy’uwundi musi. <span id="chapter4_verse9"></span><strong><sup>9 </sup></strong>Haracasigaye rero akaruhuko k’isabato ku bantu b’Imana. <span id="chapter4_verse10"></span><strong><sup>10 </sup></strong>Kuko umuntu yinjiye mu karuhuko k’Imana na we ubwiwe aba aruhutse ibikorwa vyiwe nk’uko Imana yaruhutse ivyayo.</p>
<p id="p16" data-pid="16" class="p16 sb"><span id="chapter4_verse11"></span><strong><sup>11 </sup></strong>Dukore uko dushoboye kwose rero ngo twinjire muri ako karuhuko, kugira ngo ntihagire uwugwa muri ico citegererezo nyene c’ukugambarara. <span id="chapter4_verse12"></span><strong><sup>12 </sup></strong>Kuko ijambo ry’Imana ari rizima kandi rigira ububasha rikaba kandi rikarishe kuruta inkota iyo ari yo yose y’ubugi bubiri kandi rikinjira gushika no ku gutandukanya ubuzima n’impwemu, ingingo n’umusokoro wazo, kandi rigashobora gutahura ivyiyumviro n’imigabo vy’umutima. <span id="chapter4_verse13"></span><strong><sup>13 </sup></strong>Kandi nta kiremwa na kimwe kitibonekeza imbere yayo, ahubwo vyose biri gusa kandi vyashizwe ku mugaragaro mu maso y’uwuri n’ico atubaza.</p>
<p id="p17" data-pid="17" class="p17 sb"><span id="chapter4_verse14"></span><strong><sup>14 </sup></strong>Ko rero dufise umuherezi mukuru akomeye yarenganye mu majuru, Yezu Umwana w’Imana, tugume tumwatura icese. <span id="chapter4_verse15"></span><strong><sup>15 </sup></strong>Kuko umuherezi mukuru dufise atari uwudashobora gusangira natwe umubabaro mu bugoyagoye <span id="page1749" class="pageNum" data-no="1749" data-before-text="1749"></span>bwacu, ahubwo ni uwagejejwe mu mice yose cokimwe natwe, mugabo ntiyagira igicumuro. <span id="chapter4_verse16"></span><strong><sup>16 </sup></strong>Twegere rero intebe y’ubuntu ata wari abukwiriye dufise umwidegemvyo wo kuvuga, kugira duhabwe imbabazi twongere turonke ubuntu ata wari abukwiriye kugira dutabarwe ku gihe nyaco.</p>
</body>
</html>
