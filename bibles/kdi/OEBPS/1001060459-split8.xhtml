<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Abaheburayo 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Abaheburayo</a>  <a href="biblechapternav58.xhtml">8</a> : <a href="bibleversenav58_8.xhtml">1 - 13</a></p>
<p id="p32" data-pid="32" class="p32 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Ku vyo turiko turaganira rero, iciyumviro nyamukuru ng’iki: Dufise umuherezi mukuru mwene uyo, kandi yicaye iburyo bw’intebe y’ubwami ya Nyenubukuru mw’ijuru, <span id="chapter8_verse2"></span><strong><sup>2 </sup></strong>umukozi akorera abantu w’ahantu heranda akaba n’uw’ihema nyakuri ryashinzwe na Yehova, ritashinzwe n’umuntu. <span id="chapter8_verse3"></span><strong><sup>3 </sup></strong>Kuko umuherezi mukuru wese agenwa ngo ashikane amashikanwa n’ibimazi; ni co gituma vyari bikenewe ko uyo na we aronka ico ashikana. <span id="chapter8_verse4"></span><strong><sup>4 </sup></strong>Iyo rero aba ari kw’isi, ntiyobaye umuherezi, kuko hari abantu bashikana amashikanwa hisunzwe Itegeko, <span id="chapter8_verse5"></span><strong><sup>5 </sup></strong>mugabo nya bantu bakaba bakora igikorwa ceranda bwa kigereranyo n’igitutu c’ibintu vyo mw’ijuru; nk’uko Musa igihe yagira yubake ihema gushika rirangiye, yahawe itegeko ry’Imana: Kuko ivuga iti: “Urabe neza ukore vyose wisunze icitegererezo cavyo weretswe ku musozi.” <span id="chapter8_verse6"></span><strong><sup>6 </sup></strong>Mugabo ubu Yezu yaronse igikorwa gikorerwa abantu kirushirije kuba agahebuza, ku buryo ari we kandi muhuza w’isezerano rirushirije kuba ryiza ugereranije, iryashinzwe mu buryo bwemewe ku mihango myiza kuruta.</p>
<p id="p33" data-pid="33" class="p33 sb"><span id="chapter8_verse7"></span><strong><sup>7 </sup></strong>Kuko iyo rya sezerano rya mbere riza kuba ritagira amahinyu, ntihari kuronderwa ikibanza c’irigira kabiri; <span id="chapter8_verse8"></span><strong><sup>8 </sup></strong>kuko itora amahinyu abantu igihe ivuga iti: “‘Ehe imisi iriko iraza,’ ni ko Yehova avuga, ‘kandi nzogirana isezerano rishasha n’inzu ya Isirayeli be n’inzu ya Yuda; <span id="chapter8_verse9"></span><strong><sup>9 </sup></strong>atari nka rya sezerano nagiranira na ba sekuruza babo ku musi nabafata ukuboko kugira ngo ndabasohore mu gihugu ca Misiri, kubera ko batabandanije mw’isezerano ryanje, ku buryo naretse kubababara,’ ni ko Yehova avuga.”</p>
<p id="p34" data-pid="34" class="p34 sb"><span id="chapter8_verse10"></span><strong><sup>10 </sup></strong>“‘Kuko iri ari ryo sezerano nzosezerana n’inzu ya Isirayeli inyuma y’iyo misi,’ ni ko Yehova avuga. ‘Nzoshira amategeko yanje mu muzirikanyi wabo, kandi nzoyandika mu mitima yabo. Kandi nzoba Imana yabo, na bo bazoba abantu banje.</p>
<p id="p35" data-pid="35" class="p35 sb"><span id="chapter8_verse11"></span><strong><sup>11 </sup></strong>“‘Kandi umwe wese muri bo ntazogenda yigishije umunyagihugu mugenziwe canke ngo umwe wese yigishe mwene wabo, ngo: “Menya Yehova!” Kuko bose bazomenya, guhera ku muto kugeza <span id="page1753" class="pageNum" data-no="1753" data-before-text="1753"></span>ku wuhambaye kuruta abandi bose muri bo. <span id="chapter8_verse12"></span><strong><sup>12 </sup></strong>Kuko nzoba umunyembabazi ku bikorwa vyabo bitagororotse, kandi sinzogenda nongeye kwibuka ibicumuro vyabo.’”</p>
<p id="p36" data-pid="36" class="p36 sb"><span id="chapter8_verse13"></span><strong><sup>13 </sup></strong>Igihe ivuga ngo: “isezerano rishasha,” irya mbere iba irigize iryataye igihe. Ikigizwe rero icataye igihe kandi kigasaza kiba kiri hafi kuvaho.</p>
</body>
</html>
