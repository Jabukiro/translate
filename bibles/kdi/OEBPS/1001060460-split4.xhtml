<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yakobo 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yakobo</a>  <a href="biblechapternav59.xhtml">4</a> : <a href="bibleversenav59_4.xhtml">1 - 17</a></p>
<p id="p23" data-pid="23" class="p23 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Intambara ziva ku rihe sôko kandi indwano ziva ku rihe sôko muri mwebwe? Mbega ntiziva kuri iri sôko: ku vyipfuzo vyanyu bikaze vyo kunezereza umubiri biguma birwana mu bihimba vyanyu? <span id="chapter4_verse2"></span><strong><sup>2 </sup></strong>Muripfuza, yamara ntimuronka. Mubandanya kwica no kugira umwina, yamara ntimushobora kuronka. Mubandanya kurwana no kugira intambara. Ntimuronka kuko mudasaba. <span id="chapter4_verse3"></span><strong><sup>3 </sup></strong>Murasaba koko, yamara ntimuronka, kuko musaba mu ntumbero mbi, kugira mubimarire ku vyipfuzo vyanyu bikaze vyo kunezereza umubiri.</p>
<p id="p24" data-pid="24" class="p24 sb"><span id="chapter4_verse4"></span><strong><sup>4 </sup></strong>Yemwe bagore murenga ibigo, ntimuzi yuko kugiranira ubugenzi n’isi ari ukwankana n’Imana? Uwo wese rero ashaka kuba umugenzi w’isi aba ariko yigira umwansi w’Imana. <span id="chapter4_verse5"></span><strong><sup>5 </sup></strong>Canke mwibaza yuko icanditswe kivugira ubusa ngo: “Impwemu icumbitse muri twebwe iguma icambirwa ibintu ibigiranye agatima k’ishari”? <span id="chapter4_verse6"></span><strong><sup>6 </sup></strong>Ariko ubuntu ata wari abukwiriye Imana itanga burahambaye kuruta. Ni co gituma icanditswe kivuga giti: “Imana irwanya abibona, mugabo iha ubuntu ata wari abukwiriye abicisha bugufi.”</p>
<p id="p25" data-pid="25" class="p25 sb"><span id="chapter4_verse7"></span><strong><sup>7 </sup></strong>Muyobokere Imana rero; mugabo murwanye Shetani<span id="footnotesource4"></span><a epub:type="noteref" href="#footnote4">*</a>, na we azobahunga. <span id="chapter4_verse8"></span><strong><sup>8 </sup></strong>Mwiyegereze Imana, na yo izobiyegereza. Mukarabe iminwe yanyu, mwebwe abacumuzi, kandi mutyorore imitima yanyu, mwebwe abadafata ingingo. <span id="chapter4_verse9"></span><strong><sup>9 </sup></strong>Nimwemere mugire amagorwa, mugandare, murire. Agatwengo kanyu nigahinduke ikigandaro, n’akanyamuneza kanyu gahinduke ukujonjogora. <span id="chapter4_verse10"></span><strong><sup>10 </sup></strong>Mwicishe bugufi mu maso ya Yehova, na we azobashira hejuru.</p>
<p id="p26" data-pid="26" class="p26 sb"><span id="chapter4_verse11"></span><strong><sup>11 </sup></strong>Mureke kuvuga nabi bagenzi banyu, bene wacu. Uwuvuga nabi mwene wabo canke akamucira urubanza aba avuze nabi itegeko kandi akaba aciriye urubanza itegeko. <span id="page1766" class="pageNum" data-no="1766" data-before-text="1766"></span>Nimba rero ucira urubanza itegeko, ntuba uri uwukora ivy’itegeko, ahubwo uba uri umucamanza. <span id="chapter4_verse12"></span><strong><sup>12 </sup></strong>Uwushinga amategeko akaba n’umucamanza ahari ni umwe, ari we ashoboye gukiza no guhonya. Mugabo wewe, uri nde ngo ucire urubanza mugenzawe?</p>
<p id="p27" data-pid="27" class="p27 sb"><span id="chapter4_verse13"></span><strong><sup>13 </sup></strong>Umve rero, mwebwe abavuga ngo: “Uno musi canke ejo tuzogira urugendo mu gisagara kanaka tumareyo umwaka, kandi tuzocuruza turonke inyungu,” <span id="chapter4_verse14"></span><strong><sup>14 </sup></strong>kandi mutazi uko ubuzima bwanyu buzomera ejo. Kuko muri igipfungu kiboneka akanya gato maze kikazimangana. <span id="chapter4_verse15"></span><strong><sup>15 </sup></strong>Ahubwo mwari mukwiye kuvuga muti: “Nimba Yehova abigomba, tuzobaho, dukore iki canke kiriya.” <span id="chapter4_verse16"></span><strong><sup>16 </sup></strong>Mugabo ubu murirata mu vyo mwiyemeramwo. Ukwishima mwene ukwo kwose ni kubi. <span id="chapter4_verse17"></span><strong><sup>17 </sup></strong>Nimba rero umuntu azi gukora ibigororotse yamara ntabikore, bimubera igicumuro.</p>
<div class="groupFootnote"><aside epub:type="footnote"><div epub:type="footnote" id="footnote4"><p id="p39" data-pid="39"><a href="1001060460-split4.xhtml#footnotesource4">^ <span class="footnoteref">Yak. 4:7</span></a> Dufatiye ku kigiriki ni “Diyabolosi,” bisobanura ngo “Umubesheranyi.” Raba kandi <a href="1001060600.xhtml#pos9719">Inyongera ya 21</a>.</p></div></aside>
</div>
</body>
</html>
