<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Petero 1</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Petero</a>  <a href="biblechapternav60.xhtml">1</a> : <a href="bibleversenav60_1.xhtml">1 - 25</a></p>
<header>
<h1 id="p1" data-pid="1"><span id="page1767" class="pageNum" data-no="1767" data-before-text="1767"></span><strong>Ikete rya Mbere rya Petero</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><span class="w_ch"><strong>1 </strong></span>Jewe Petero, intumwa ya Yezu Kristu, ndabandikiye mwebwe ingenzi zasabagiye i Ponto, i Galatiya, i Kapadokiya, muri Aziya n’i Bitiniya, mwebwe abatowe <span id="chapter1_verse2"></span><strong><sup>2 </sup></strong>hisunzwe ukumenya imbere y’igihe kw’Imana ari yo Data, mu kwezwa n’impwemu, kugira ngo bagamburuke kandi bamijagirwe amaraso ya Yezu Kristu:</p>
<p id="p3" data-pid="3" class="p3 sb">Ubuntu ata wari abukwiriye n’amahoro vyongerezwe kuri mwebwe.</p>
<p id="p4" data-pid="4" class="p4 sb"><span id="chapter1_verse3"></span><strong><sup>3 </sup></strong>Hahezagirwe ya Mana ikaba na Se w’Umukama wacu Yezu Kristu, kuko yaduhaye ivuka rishasha nk’uko imbabazi zayo nyinshi ziri, ngo tugire icizigiro kizima biciye kw’izuka rya Yezu Kristu mu bapfuye, <span id="chapter1_verse4"></span><strong><sup>4 </sup></strong>ngo turonke intoranwa itabora, idahumanye, idakabirana. Muyibikiwe mw’ijuru, <span id="chapter1_verse5"></span><strong><sup>5 </sup></strong>mwebwe abariko bazigamwa n’ububasha bw’Imana biciye ku kwizera ku bw’ubukiriro buteguriwe guhishurwa mu gihe ca nyuma. <span id="chapter1_verse6"></span><strong><sup>6 </sup></strong>Ico kintu murakinezererwa cane, naho mu kanya gato muri iki gihe ari ngombwa ko mutuntuzwa n’ibigeragezo bitari bimwe, <span id="chapter1_verse7"></span><strong><sup>7 </sup></strong>kugira ngo agaciro kagejejwe k’ukwizera kwanyu, kamwe karusha agaciro inzahabu ishira naho isuzumishwa umuriro ikarama, kazosangwe ari imvo y’ugushimagizwa n’ubuninahazwa n’iteka kw’ihishurwa rya Yezu Kristu. <span id="chapter1_verse8"></span><strong><sup>8 </sup></strong>Naho mutigeze mumubona, muramukunda. Naho mutamubona muri iki gihe, ntikibuza yuko mumwizera kandi <span id="page1768" class="pageNum" data-no="1768" data-before-text="1768"></span>mukanezerwa cane akanyamuneza katavugwa kandi kaninahajwe, <span id="chapter1_verse9"></span><strong><sup>9 </sup></strong>kuko muronka iherezo ry’ukwizera kwanyu, ubukiriro bw’ubuzima bwanyu.</p>
<p id="p5" data-pid="5" class="p5 sb"><span id="chapter1_verse10"></span><strong><sup>10 </sup></strong>Ku vyerekeye ubwo bukiriro nyene, itohoza rigiranywe ubwira be n’ubushakashatsi bwitondewe vyaragizwe n’abahanuzi bavuze ubuhanuzi ku vyerekeye ubuntu ata wari abukwiriye mwagenewe. <span id="chapter1_verse11"></span><strong><sup>11 </sup></strong>Bagumye batohoza ikiringo nyezina canke ubwoko bw’ikiringo impwemu yari muri bo yariko yerekana ku vyerekeye Kristu, igihe yashinga intahe imbere y’igihe ku vyerekeye imibabaro ibikiwe Kristu no ku vyerekeye ubuninahazwa bwari kuyikurikira. <span id="chapter1_verse12"></span><strong><sup>12 </sup></strong>Barahishuriwe yuko bariko bagabura, atari ku bwabo, mugabo ku bwanyu, ibintu ubu mwamenyeshejwe biciye ku babamenyesheje inkuru nziza bafise impwemu nyeranda yarungitswe ivuye mw’ijuru. Ivyo bintu nyene abamarayika baripfuza kuvyihweza bitonze.</p>
<p id="p6" data-pid="6" class="p6 sb"><span id="chapter1_verse13"></span><strong><sup>13 </sup></strong>Ku bw’ico, mutubike imizirikanyi yanyu ku bw’igikorwa, muzigame ubwenge bwanyu rwose; mushingire icizigiro canyu ku buntu ata wari abukwiriye muzozanirwa igihe c’ihishurwa rya Yezu Kristu. <span id="chapter1_verse14"></span><strong><sup>14 </sup></strong>Nk’abana bagamburuka, nimureke gushushanywa nk’uko ivyipfuzo mwari mufise kera mu kutamenya kwanyu vyari, <span id="chapter1_verse15"></span><strong><sup>15 </sup></strong>mugabo, nk’uko wa Mweranda yabahamagara ari, namwe ubwanyu mube beranda mu ngeso zanyu zose, <span id="chapter1_verse16"></span><strong><sup>16 </sup></strong>kuko vyanditswe ngo: “Mutegerezwa kuba beranda, kuko jewe ndi mweranda.”</p>
<p id="p7" data-pid="7" class="p7 sb"><span id="chapter1_verse17"></span><strong><sup>17 </sup></strong>Ikigeretseko, nimba mwambaza Data wa wundi aca urubanza ata nkunzi nk’uko igikorwa c’umwe wese kiri, nimugendane ugutinya mu gihe muri ba kavamahanga. <span id="chapter1_verse18"></span><strong><sup>18 </sup></strong>Kuko muzi yuko ibintu vyononekara, ifeza canke inzahabu, atari vyo mwarokojwe mukava mu burumbirane bw’ingeso zanyu mwahawe na ba sogokuruza banyu mu buryo bw’imigenzo. <span id="chapter1_verse19"></span><strong><sup>19 </sup></strong>Ahubwo mwarokojwe amaraso y’agaciro, nk’ay’umwagazi w’intama utagirako ikirabagu kandi utagirako agatosi, emwe, aya Kristu. <span id="chapter1_verse20"></span><strong><sup>20 </sup></strong>Ego ni ko, yamenywe imbere y’igihe, imbere y’ishingwa ry’isi, mugabo yashizwe ahabona kw’iherezo ry’ibihe ku bwa mwebwe <span id="chapter1_verse21"></span><strong><sup>21 </sup></strong>abemera Imana biciye kuri we, imwe yamuzura mu bapfuye ikamuha ubuninahazwa; kugira ngo ukwizera kwanyu n’icizigiro canyu bibe mu Mana.</p>
<p id="p8" data-pid="8" class="p8 sb"><span id="chapter1_verse22"></span><strong><sup>22 </sup></strong>Ubu ko mwatyoroye ubuzima bwanyu biciye ku kugamburukira ukuri, bikavamwo ukwiyumvamwo abavukanyi kutagiramwo ubwiyorobetsi, mukundane cane bivuye ku mutima. <span id="chapter1_verse23"></span><strong><sup>23 </sup></strong>Kuko mwahawe ivuka rishasha, bidaciye ku rubuto rurondoka rubora, mugabo biciye ku rutabora, biciye kw’ijambo rya ya Mana nzima kandi yamaho. <span id="chapter1_verse24"></span><strong><sup>24 </sup></strong>Kuko “ibiri n’umubiri vyose bimeze nk’ivyatsi, kandi ubuninahazwa bwavyo bwose bumeze nk’ishurwe ryo mu vyatsi; ivyatsi biruma, nya shurwe na ryo rigahunguruka, <span id="chapter1_verse25"></span><strong><sup>25 </sup></strong>mugabo ijambo rya Yehova ryamaho ibihe vyose.” Erega, iryo ni ryo “jambo” mwamenyeshejwe ry’inkuru nziza.</p>
</body>
</html>
