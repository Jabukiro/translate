<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>2 Petero 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">2 Petero</a>  <a href="biblechapternav61.xhtml">3</a> : <a href="bibleversenav61_3.xhtml">1 - 18</a></p>
<p id="p14" data-pid="14" class="p14 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>Bakundwa, iri rero ni ikete rigira kabiri ndabandikiye, muri ryo, cokimwe no mw’ikete ryanje rya mbere, nkaba ndiko nkangura ubushobozi bwanyu bwo kwiyumvira butomoye mu kubibutsa, <span id="chapter3_verse2"></span><strong><sup>2 </sup></strong>kugira ngo mwibuke amajambo yavuzwe kera n’abahanuzi beranda na rya bwirizwa ry’Umukama akaba n’Umukiza, iryashikirijwe biciye ku ntumwa zanyu. <span id="chapter3_verse3"></span><strong><sup>3 </sup></strong>Kuko ubwa mbere muzi ibi: yuko mu misi ya nyuma hazoza abashinyaguzi n’agashinyaguro kabo, bagenda bisunga ivyipfuzo vyabo bwite <span id="chapter3_verse4"></span><strong><sup>4 </sup></strong>bavuga ngo: “Ukwo kuhaba kwiwe kwasezeranywe kuri hehe? Erega, kuva umusi ba sogokuruza bacu basinzira mu rupfu, ibintu vyose bibandanya neza na neza nko kuva mu ntango y’irema.”</p>
<p id="p15" data-pid="15" class="p15 sb"><span id="chapter3_verse5"></span><strong><sup>5 </sup></strong>Kuko, nk’uko icipfuzo cabo kiri, iki kintu kirabasoba: yuko kuva kera hariho amajuru n’isi ihagaze itsindagiye, hejuru y’amazi, no hagati mu mazi, biciye kw’ijambo ry’Imana; <span id="chapter3_verse6"></span><strong><sup>6 </sup></strong>kandi biciye kuri ubwo buryo isi y’ico gihe yaratikijwe igihe yarengerwa n’amazi y’umwuzure. <span id="chapter3_verse7"></span><strong><sup>7 </sup></strong>Mugabo biciye kuri iryo jambo nyene amajuru n’isi biriho ubu birundanirijwe umuriro, kandi bibitswe ku bw’umusi w’urubanza n’ugutikizwa kw’abantu batibanga Imana.</p>
<p id="p16" data-pid="16" class="p16 sb"><span id="chapter3_verse8"></span><strong><sup>8 </sup></strong>Ariko iki kintu kimwe ntikibasobe, bakundwa: yuko umusi umwe kuri Yehova ari nk’imyaka igihumbi, n’imyaka igihumbi nk’umusi umwe. <span id="chapter3_verse9"></span><strong><sup>9 </sup></strong>Yehova ntatevye ku bijanye n’umuhango wiwe, nk’uko bamwe babona uguteba, ahubwo yihanganiye mwebwe kuko adashaka yuko hagira n’umwe arandurwa, ahubwo ashaka ko bose bashika ku kwigaya. <span id="chapter3_verse10"></span><strong><sup>10 </sup></strong>Yamara umusi wa Yehova uzoza nk’igisuma, aho amajuru <span id="page1777" class="pageNum" data-no="1777" data-before-text="1777"></span>azovaho mu kwasana gukomeye, mugabo ibintu bikazoyagishwa n’ugushuha gukaze, n’isi n’ibikorwa biri muri yo bikazoshirwa ku mugaragaro.</p>
<p id="p17" data-pid="17" class="p17 sb"><span id="chapter3_verse11"></span><strong><sup>11 </sup></strong>Ko ivyo bintu vyose bibwirizwa gushonga gutyo, mubwirizwa kuba abantu bameze gute mu bikorwa vy’ingeso nyeranda be n’ibikorwa vy’ukwihebera Imana, <span id="chapter3_verse12"></span><strong><sup>12 </sup></strong>murorera kandi mwamiza hafi ku muzirikanyi ukuhaba kw’umusi wa Yehova, kubera wo amajuru akazoyagishwa n’ugusha, n’ibintu bikazoshongeshwa n’ugushuha gukaze! <span id="chapter3_verse13"></span><strong><sup>13 </sup></strong>Mugabo, nk’uko yabisezeranye, turorereye amajuru mashasha n’isi nshasha, kandi aho ni ho ubugororotsi buzoba.</p>
<p id="p18" data-pid="18" class="p18 sb"><span id="chapter3_verse14"></span><strong><sup>14 </sup></strong>Ku bw’ivyo, bakundwa, ko murorereye ivyo bintu, mukore uko mushoboye kwose ngo impera n’imperuka aze abasange mutagirako agatosi, mutagirako ikirabagu, muri mu mahoro. <span id="chapter3_verse15"></span><strong><sup>15 </sup></strong>Ikigeretseko, nimubone ukwihangana kw’Umukama wacu nk’ubukiriro, nk’uko mwene wacu mukundwa Paulo na we yabibandikiye nk’uko ubukerebutsi yahawe buri, <span id="chapter3_verse16"></span><strong><sup>16 </sup></strong>akavuga ivy’ivyo bintu nk’uko kandi agira mu makete yiwe yose. Ariko muri yo, harimwo ibintu bimwebimwe bigoye gutegera, ivyo abatigishijwe kandi badashikamye bagoramika, nk’uko bagira n’ibindi Vyanditswe, bikabaviramwo ugutikizwa kwabo bwite.</p>
<p id="p19" data-pid="19" class="p19 sb"><span id="chapter3_verse17"></span><strong><sup>17 </sup></strong>Mwebwe rero bakundwa, ko ivyo musanzwe mubizi, mwiyubare ntimutwarwe hamwe na bo biciye ku buzimire bw’abantu batibanga amategeko mugata ugushikama kwanyu bwite. <span id="chapter3_verse18"></span><strong><sup>18 </sup></strong>Oya, ahubwo mubandanye gukura mu buntu ata wari abukwiriye no mu bumenyi bwerekeye Umukama wacu akaba n’Umukiza Yezu Kristu. Ubuninahazwa bube ubwiwe ubu no gushika ku musi w’ibihe bidahera.</p>
<div class="groupFootnote"></div>
</body>
</html>
