<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>1 Yohani 4</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">1 Yohani</a>  <a href="biblechapternav62.xhtml">4</a> : <a href="bibleversenav62_4.xhtml">1 - 21</a></p>
<p id="p18" data-pid="18" class="p18 sb"><span id="chapter4"></span><span id="chapter4_verse1"></span><span class="w_ch"><strong>4 </strong></span>Bakundwa, ntimwemere ijambo ry’irihumekano ryose, mugabo mugeze amajambo y’amahumekano murabe ko akomoka ku Mana, kuko abahanuzi b’ikinyoma benshi badutse mw’isi.</p>
<p id="p19" data-pid="19" class="p19 sb"><span id="chapter4_verse2"></span><strong><sup>2 </sup></strong>Iki ni co mumenyerako ijambo ry’irihumekano riva ku Mana: Ijambo ry’irihumekano ryose ryemera icese Yezu Kristu yuko yaje mu mubiri rikomoka ku Mana, <span id="chapter4_verse3"></span><strong><sup>3 </sup></strong>mugabo ijambo ry’irihumekano ryose ritemera icese Yezu ntirikomoka ku Mana. Ikigeretseko, iryo ni rya jambo ry’irihumekano rya antikristu mwumvise ko ryariko riraza, ubu rikaba rimaze gushika mw’isi.</p>
<p id="p20" data-pid="20" class="p20 sb"><span id="chapter4_verse4"></span><strong><sup>4 </sup></strong>Mwebwe mukomoka ku Mana, bana bato, kandi mwaratsinze abo bantu, kuko uwunze ubumwe namwe aruta uwunze ubumwe n’isi. <span id="chapter4_verse5"></span><strong><sup>5 </sup></strong>Bo bakomoka mw’isi; ni co gituma bavuga ibiva mw’isi, kandi isi irabumviriza. <span id="chapter4_verse6"></span><strong><sup>6 </sup></strong>Twebwe dukomoka ku Mana. Uwumenye Imana aratwumviriza; uwudakomoka ku Mana ntatwumviriza. Ukwo ni ko tumenya ijambo ry’irihumekano ry’ukuri be n’ijambo ry’irihumekano ry’ubuzimire.</p>
<p id="p21" data-pid="21" class="p21 sb"><span id="chapter4_verse7"></span><strong><sup>7 </sup></strong>Bakundwa, tubandanye gukundana, kuko urukundo ruva ku Mana, kandi umuntu wese akundana yavutse ku Mana kandi aramenya Imana. <span id="chapter4_verse8"></span><strong><sup>8 </sup></strong>Uwudakundana ntiyamenye Imana, kuko Imana ari urukundo. <span id="chapter4_verse9"></span><strong><sup>9 </sup></strong>Iki ni co urukundo rw’Imana rwerekaniweko mu bitwerekeye, kuko Imana yatumye Umwana wayo w’ikinege mw’isi kugira ngo turonke ubuzima biciye muri we. <span id="chapter4_verse10"></span><strong><sup>10 </sup></strong>Muri ivyo urukundo ni uru: si uko twakunze Imana, ahubwo ni uko ari yo yadukunze igatuma Umwana wayo ngo abe ikimazi c’impongano ku bw’ibicumuro vyacu.</p>
<p id="p22" data-pid="22" class="p22 sb"><span id="chapter4_verse11"></span><strong><sup>11 </sup></strong>Bakundwa, nimba ukwo ari ko Imana yadukunze, natwe ubwacu tubwirizwa rero gukundana. <span id="chapter4_verse12"></span><strong><sup>12 </sup></strong>Nta muntu n’umwe yigeze kubona Imana. Nimba tubandanya gukundana, Imana iguma muri twebwe n’urukundo rwayo rukagirwa urutagira akanenge muri twebwe. <span id="chapter4_verse13"></span><strong><sup>13 </sup></strong>Iki ni co tumenyerako yuko tuguma twunze ubumwe na yo, na yo ikaguma yunze ubumwe natwe, kuko yaduhaye impwemu yayo. <span id="chapter4_verse14"></span><strong><sup>14 </sup></strong>Vyongeye, ubwacu twarabonye tukaba kandi turiko turashinga intahe yuko Data yatumye Umwana wiwe ngo abe Umukiza w’isi. <span id="chapter4_verse15"></span><strong><sup>15 </sup></strong>Uwo wese yemera icese yuko Yezu Kristu ari Umwana w’Imana, Imana iguma yunze ubumwe n’uyo, na we akaguma yunze ubumwe n’Imana. <span id="chapter4_verse16"></span><strong><sup>16 </sup></strong>Kandi twebwe ubwacu twaramenye kandi <span id="page1782" class="pageNum" data-no="1782" data-before-text="1782"></span>twaremeye urukundo Imana idufitiye.</p>
<p id="p23" data-pid="23" class="p23 sb">Imana ni urukundo, kandi uwuguma mu rukundo aguma yunze ubumwe n’Imana, Imana na yo ikaguma yunze ubumwe na we. <span id="chapter4_verse17"></span><strong><sup>17 </sup></strong>Uku ni ko urukundo rwagizwe urutagira akanenge muri twebwe, kugira ngo tugire umwidegemvyo wo kuvuga ku musi w’urubanza, kuko nk’uko urya ari, ni ko natwe ubwacu turi muri iyi si. <span id="chapter4_verse18"></span><strong><sup>18 </sup></strong>Nta bwoba buba mu rukundo, mugabo urukundo rutagira akanenge rurahindira hanze ubwoba, kuko ubwoba butangira. Mu vy’ukuri, uwuguma mu bwoba ntiyagizwe uwutagira akanenge mu rukundo. <span id="chapter4_verse19"></span><strong><sup>19 </sup></strong>Nayo twebwe, turakunda, kuko ari yo yabanje kudukunda.</p>
<p id="p24" data-pid="24" class="p24 sb"><span id="chapter4_verse20"></span><strong><sup>20 </sup></strong>Iyo umuntu avuze ngo: “Ndakunda Imana,” yamara akaba yanka mwene wabo, aba ari umubeshi. Kuko uwudakunda mwene wabo yabonye adashobora kuba akunda Imana atabonye. <span id="chapter4_verse21"></span><strong><sup>21 </sup></strong>Kandi iri bwirizwa twarihawe na yo: uwukunda Imana akwiye kuba akunda na mwene wabo.</p>
</body>
</html>
