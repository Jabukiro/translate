<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Yuda</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Yuda</a> <a href="bibleversenav65_1.xhtml">1 - 25</a></p>
<header>
<h1 id="p1" data-pid="1"><span id="page1785" class="pageNum" data-no="1785" data-before-text="1785"></span><strong>Ikete rya Yuda</strong></h1>
</header>
<p id="p2" data-pid="2" class="p2 sb"><span id="chapter1"></span><span id="chapter1_verse1"></span><strong><sup>1 </sup></strong>Jewe Yuda, umushumba wa Yezu Kristu, mugabo akaba mwene wabo na Yakobo, ndabandikiye mwebwe abahamagawe bakundwa mu bucuti mwunze n’Imana ari yo Data kandi bazigamwe ku bwa Yezu Kristu:</p>
<p id="p3" data-pid="3" class="p3 sb"><span id="chapter1_verse2"></span><strong><sup>2 </sup></strong>Imbabazi n’amahoro n’urukundo vyongerezwe kuri mwebwe.</p>
<p id="p4" data-pid="4" class="p4 sb"><span id="chapter1_verse3"></span><strong><sup>3 </sup></strong>Bakundwa, naho nariko ngira akigoro kose ngo ndabandikire ku vyerekeye bwa bukiriro dusangiye, nasanze bikenewe kubandikira ngo ndabahimirize kurwana intambara ikomeye yo kurwanira ukwizera kwahawe aberanda rimwe rizima. <span id="chapter1_verse4"></span><strong><sup>4 </sup></strong>Impamvu mfise ni uko hari abantu bamwebamwe bisobetse muri twebwe bagenewe urwo rubanza kera n’Ivyanditswe, abantu batibanga Imana, bahindura ubuntu ata wari abukwiriye bw’Imana yacu icitwazo c’ubushirasoni<span id="footnotesource1"></span><a epub:type="noteref" href="#footnote1">*</a> kandi bakihakana umwe Databuja wacu rudende, akaba n’Umukama, Yezu Kristu.</p>
<p id="p5" data-pid="5" class="p5 sb"><span id="chapter1_verse5"></span><strong><sup>5 </sup></strong>Nshaka kubibutsa, naho vyose mubizi rimwe rizima, yuko Yehova, naho yakijije igisata c’abantu agikuye mu gihugu ca Misiri, mu nyuma yatikije abaterekana ukwizera. <span id="chapter1_verse6"></span><strong><sup>6 </sup></strong>N’abamarayika batagumije ikibanza cabo ca mbere mugabo bagata ahantu habo ho kuba hababereye, yarababitse bariko imvuto z’ibihe bidahera munsi y’umwiza w’umuzitanya, ku bw’urubanza rwo kuri wa musi uhambaye. <span id="chapter1_verse7"></span><strong><sup>7 </sup></strong>Ni ko na Sodomu na Gomora n’ibisagara vyari bihakikije, aho bimariye gukora ubusambanyi cokimwe n’abo bamarayika bikimonogoza, bigakurikira umubiri ku bwo kuwukoresha ibidakorwa, vyashizwe imbere yacu ngo bitubere akarorero ko kutuburira mu gushikirwa n’igihano c’urubanza c’umuriro utazima.</p>
<p id="p6" data-pid="6" class="p6 sb"><span id="chapter1_verse8"></span><strong><sup>8 </sup></strong>Ariko muri ubwo buryo nyene, abo bantu na bo nyene mu kwivobeka mu ndoto barahumanya umubiri, bagakengera ubutware vyongeye bagatuka abanyabuninahazwa. <span id="chapter1_verse9"></span><strong><sup>9 </sup></strong>Mugabo igihe Mikaheli wa <span id="page1786" class="pageNum" data-no="1786" data-before-text="1786"></span>mumarayika mukuru yagiranira amatati na Shetani<span id="footnotesource2"></span><a epub:type="noteref" href="#footnote2">*</a> akaba yariko araharira ku vyerekeye ikiziga ca Musa, ntiyubahutse kumucira urubanza mu majambo yo gutukana, ahubwo yavuze ati: “Yehova aguhambarire.” <span id="chapter1_verse10"></span><strong><sup>10 </sup></strong>Yamara abo bantu baratuka ibintu vyose mu vy’ukuri batazi; mugabo ibintu vyose bategera uko bibajemwo nk’ibikoko bitiyumvira, muri ivyo ni ho babandanya kwiyononera.</p>
<p id="p7" data-pid="7" class="p7 sb"><span id="chapter1_verse11"></span><strong><sup>11 </sup></strong>Barigorewe, kuko bagiye mu nzira ya Kayini, kandi bitaye mu ngendo y’ubuzimire ya Balamu barondera impembo, batikirira muri rya jambo ry’ubugumutsi rya Kora! <span id="chapter1_verse12"></span><strong><sup>12 </sup></strong>Abo ni ibitandara bihishijwe munsi y’amazi mu nzimano zanyu z’urukundo igihe basangira namwe inzimano, ni abungere bigaburira ubwabo ata gutinya; ni ibicu bitagira amazi bijanwa irya n’ino n’imiyaga; ni ibiti bitagirako ivyamwa mw’iyera ryavyo<span id="footnotesource3"></span><a epub:type="noteref" href="#footnote3">*</a>, vyapfuye kabiri, vyaranduwe; <span id="chapter1_verse13"></span><strong><sup>13 </sup></strong>ni imipfunda y’ikiyaga isaragurika, ibimba ifuro ry’ibibatera kumaramara ubwabo; ni inyenyeri zitagira inzira yashinzwe, izibikiwe ibihe vyose umwiza w’umuzimagiza.</p>
<p id="p8" data-pid="8" class="p8 sb"><span id="chapter1_verse14"></span><strong><sup>14 </sup></strong>Egome, Henoki umwe agira indwi guhera kuri Adamu, na we nyene yaravuze ubuhanuzi ku biberekeye, igihe yavuga ati: “Ehe! Yehova yazananye n’aberanda biwe ibihumbi mirongo, <span id="chapter1_verse15"></span><strong><sup>15 </sup></strong>gushitsa urubanza kuri bose, no gukubita intahe mu gahanga abatibanga Imana bose ku bikorwa vyabo vyose vy’ukutibanga Imana bakoze mu kutibanga Imana, no ku bintu vyose vy’akamaramaza abacumuzi batibanga Imana bayivuzeko.”</p>
<p id="p9" data-pid="9" class="p9 sb"><span id="chapter1_verse16"></span><strong><sup>16 </sup></strong>Abo bantu ni abidodomvyi, abidozi bidogera umugabane wabo mu buzima, bagenda bisunga ivyipfuzo vyabo bwite, kandi iminwa yabo ivuga ibintu vyo kwivyimvya, mu gihe batangarira abahambaye ku bw’inyungu yabo bwite.</p>
<p id="p10" data-pid="10" class="p10 sb"><span id="chapter1_verse17"></span><strong><sup>17 </sup></strong>Nayo mwebwe ga bakundwa, mwibuke amajambo yavuzwe kera n’intumwa z’Umukama wacu Yezu Kristu, <span id="chapter1_verse18"></span><strong><sup>18 </sup></strong>ingene bahora bababwira bati: “Mu gihe ca nyuma hazoba abashinyaguzi, bagenda bisunga ivyipfuzo vyabo bwite vyo guhahamira ibintu vy’ukutibanga Imana.” <span id="chapter1_verse19"></span><strong><sup>19 </sup></strong>Abo ni bo bazana amacakubiri, abantu b’ibikoko, batagira impwemu. <span id="chapter1_verse20"></span><strong><sup>20 </sup></strong>Mugabo mwebwe ga bakundwa, mu kwiyubaka ku kwizera kwanyu kweranda rwose, no mu gusengana impwemu nyeranda, <span id="chapter1_verse21"></span><strong><sup>21 </sup></strong>mwigumize mu rukundo rw’Imana, mu gihe murindiriye imbabazi z’Umukama wacu Yezu Kristu ngo muronke ubuzima budahera. <span id="chapter1_verse22"></span><strong><sup>22 </sup></strong>Vyongeye, mushishikare kugirira imbabazi bamwebamwe bakekeranya; <span id="chapter1_verse23"></span><strong><sup>23 </sup></strong>mubakize mu kubashikura mu muriro. Mugabo mubandanye kugirira imbabazi abandi, mubigirana ugutinya, mu gihe mwanka mbere n’impuzu y’imbere yandujwe n’umubiri.</p>
<p id="p11" data-pid="11" class="p11 sb"><span id="page1787" class="pageNum" data-no="1787" data-before-text="1787"></span><span id="chapter1_verse24"></span><strong><sup>24 </sup></strong>Imwe rero ishobora kubarinda gutsitara kandi ikabahagarika mutagirako ikirabagu imbere y’ubuninahazwa bwayo n’akanyamuneza kenshi, <span id="chapter1_verse25"></span><strong><sup>25 </sup></strong>ya Mana imwe yonyene ikaba n’Umukiza wacu biciye kuri Yezu Kristu Umukama wacu, ubuninahazwa, ubukuru, ubushobozi hamwe n’ububasha bibe ivyayo mu bihe bidahera vyarenganye, n’ubu no gushika ibihe bidahera. Amen.</p>
<div class="groupFootnote"></div>
<div class="groupFootnote"><aside epub:type="footnote"><div epub:type="footnote" id="footnote1"><p id="p13" data-pid="13"><a href="1001060466.xhtml#footnotesource1">^ <span class="footnoteref">Yuda 4</span></a> <strong>Yud 4 </strong>Raba <a href="1001060600.xhtml#pos11413">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote2"><p id="p14" data-pid="14"><a href="1001060466.xhtml#footnotesource2">^ <span class="footnoteref">Yuda 9</span></a> <strong>Yud 9 </strong>Dufatiye ku kigiriki ni “Diyabolosi,” bisobanura ngo “Umubesheranyi.” Raba kandi <a href="1001060600.xhtml#pos9719">Inyongera ya 21</a>.</p></div></aside>
<aside epub:type="footnote"><div epub:type="footnote" id="footnote3"><p id="p15" data-pid="15"><a href="1001060466.xhtml#footnotesource3">^ <span class="footnoteref">Yuda 12</span></a> Ijambo kuri rindi ni “agatasi kageze kure.”</p></div></aside>
</div>
</body>
</html>
