<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 10</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">10</a> : <a href="bibleversenav66_10.xhtml">1 - 11</a></p>
<p id="p71" data-pid="71" class="p71 sb"><span id="chapter10"></span><span id="chapter10_verse1"></span><span class="w_ch"><strong>10 </strong></span>Maze mbona uwundi mumarayika w’inkomezi amanuka ava mw’ijuru, yambaye igicu, kandi umunywamazi wari ku mutwe wiwe, mu maso hiwe hakaba hari hameze nk’izuba, amaguru yiwe na yo yari nk’inkingi z’umuriro, <span id="chapter10_verse2"></span><strong><sup>2 </sup></strong>kandi yari afise mu kuboko kwiwe akazingo gatoya kazinguruye. Ashinga ukuguru kwiwe kw’ukuryo ku kiyaga, mugabo ukw’ukubamfu agushinga kw’isi, <span id="chapter10_verse3"></span><strong><sup>3 </sup></strong>asemerera n’ijwi rirenga nk’igihe intambwe iroshe. Buno asemereye, ya mituragaro indwi irekura imyasano yayo bwite.</p>
<p id="p72" data-pid="72" class="p72 sb"><span id="chapter10_verse4"></span><strong><sup>4 </sup></strong>Igihe iyo mituragaro indwi yavuga, nagira nandike; mugabo nca numva ijwi rivuye mw’ijuru rivuga riti: “Ibintu iyo mituragaro indwi ivuze nubibike nk’ibidomweko ikidodo, kandi ntuvyandike.” <span id="chapter10_verse5"></span><strong><sup>5 </sup></strong>Maze wa mumarayika nabona ahagaze ku kiyaga no kw’isi aduza ukuboko kwiwe kw’ukuryo akwerekeza mw’ijuru, <span id="chapter10_verse6"></span><strong><sup>6 </sup></strong>arahira Uwubaho ibihe bitazoshira yaremye ijuru n’ibiri muri ryo <span id="page1798" class="pageNum" data-no="1798" data-before-text="1798"></span>n’isi n’ibiri muri yo n’ikiyaga n’ibiri muri co, ati: “Nta guteba kukihabaye; <span id="chapter10_verse7"></span><strong><sup>7 </sup></strong>mugabo mu misi y’ukwumvikana kw’ijwi ry’umumarayika agira indwi, igihe azoba agira avuze urumbete rwiwe, ibanga ryeranda ry’Imana nk’uko inkuru nziza iri, iyo yamenyesheje abashumba bayo bwite ari bo bahanuzi, rizoba koko rirangijwe.”</p>
<p id="p73" data-pid="73" class="p73 sb"><span id="chapter10_verse8"></span><strong><sup>8 </sup></strong>Hanyuma rya jwi numvise rivuye mw’ijuru ryongera kuvugana nanje riti: “Genda, utore urya muzingo uzinguruye uri mu kuboko kw’urya mumarayika ahagaze ku kiyaga no kw’isi.” <span id="chapter10_verse9"></span><strong><sup>9 </sup></strong>Nca nja kuri wa mumarayika ndamubwira kumpa ka kazingo gatoya. Araheza ambwira ati: “Kakire ukarye, kandi kaza gutuma mu nda yawe harura, mugabo mu kanwa kawe kaza gusosa nk’ubuki.” <span id="chapter10_verse10"></span><strong><sup>10 </sup></strong>Ndaheza nakira nya kazingo gatoya mu kuboko kwa wa mumarayika ndakarya, mu kanwa kanje gasosa nk’ubuki; mugabo aho mariye kukarya, mu nda hanje hararura. <span id="chapter10_verse11"></span><strong><sup>11 </sup></strong>Baca bambwira bati: “Utegerezwa kwongera kuvuga ubuhanuzi ku bijanye n’ibisata n’amahanga n’indimi n’abami benshi.”</p>
</body>
</html>
