<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 13</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">13</a> : <a href="bibleversenav66_13.xhtml">1 - 18</a></p>
<p id="p89" data-pid="89" class="p89 sb"><span id="chapter13"></span><span id="chapter13_verse1"></span><span class="w_ch"><strong>13 </strong></span>Maze gihagarara ku musenyi w’ikiyaga.</p>
<p id="p90" data-pid="90" class="p90 sb">Hanyuma mbona igikoko kiduga kiva mu kiyaga, gifise amahembe cumi n’imitwe indwi, ku mahembe yaco hakaba imigāra cumi, mugabo ku mitwe yaco hakaba amazina y’ukurogota ku Mana. <span id="chapter13_verse2"></span><strong><sup>2 </sup></strong>Kandi igikoko nabonye cari kimeze nk’ingwe, mugabo amaguru yaco akamera nk’ay’idubu, akanwa kaco na ko kakamera nk’ak’intambwe. Maze ca gisato giha nya gikoko ububasha bwaco n’intebe y’ubwami yaco n’ububasha bwinshi.</p>
<p id="p91" data-pid="91" class="p91 sb"><span id="chapter13_verse3"></span><strong><sup>3 </sup></strong>Hanyuma mbona umwe mu mitwe yaco ari nk’aho wakerewe ugapfa, mugabo uruguma rwica rwaco rurakira, isi yose ica ikurikira nya gikoko igitangarira. <span id="chapter13_verse4"></span><strong><sup>4 </sup></strong>Baca basenga ca gisato kuko cahaye ububasha ico gikoko, bongera basenga nya gikoko muri aya majambo ngo: “Ni nde ameze nk’iki gikoko, kandi ni nde yoshobora kurwana na co?” <span id="chapter13_verse5"></span><strong><sup>5 </sup></strong>Nuko gihabwa akanwa kavuga ibintu bikomeye n’ibirogotano, gihabwa n’ububasha bwo gukora <span id="page1801" class="pageNum" data-no="1801" data-before-text="1801"></span>amezi mirongo ine n’abiri. <span id="chapter13_verse6"></span><strong><sup>6 </sup></strong>Hanyuma giteranura akanwa kaco mu kurogota ku Mana, ngo kirogote kw’izina ryayo n’aho iba, mbere no ku baba mw’ijuru. <span id="chapter13_verse7"></span><strong><sup>7 </sup></strong>Maze gihabwa kurwana n’aberanda no kubatsinda, congera gihabwa ububasha ku muryango wose n’igisata cose n’ururimi rwose n’ihanga ryose. <span id="chapter13_verse8"></span><strong><sup>8 </sup></strong>Kandi ababa kw’isi bose bazogisenga; nta n’umwe muri abo izina ryiwe ryanditswe mu muzingo w’ubuzima wa wa Mwagazi w’intama yicwa, uhereye kw’ishingwa ry’isi.</p>
<p id="p92" data-pid="92" class="p92 sb"><span id="chapter13_verse9"></span><strong><sup>9 </sup></strong>Uwuri n’ugutwi, niyumve. <span id="chapter13_verse10"></span><strong><sup>10 </sup></strong>Nimba umuntu agenewe kugirwa imbohe, aja kugirwa imbohe. Umuntu niyicisha inkota, ategerezwa kwicishwa inkota. Aho ni ho hasaba ukwihangana n’ukwizera kw’aberanda.</p>
<p id="p93" data-pid="93" class="p93 sb"><span id="chapter13_verse11"></span><strong><sup>11 </sup></strong>Hanyuma mbona ikindi gikoko kiduga kiva mw’isi, kandi cari gifise amahembe abiri nk’umwagazi w’intama, mugabo gitangura kuvuga nk’igisato. <span id="chapter13_verse12"></span><strong><sup>12 </sup></strong>Gikoresha ububasha bwose bwa ca gikoko ca mbere mu maso yaco. Kandi gituma isi n’abayibamwo basenga ca gikoko ca mbere, kimwe cakira uruguma rwica. <span id="chapter13_verse13"></span><strong><sup>13 </sup></strong>Gikora ibimenyetso bikomeye, ku buryo mbere gituma umuriro umanuka uvuye mw’ijuru ukaza kw’isi, mu maso y’abantu.</p>
<p id="p94" data-pid="94" class="p94 sb"><span id="chapter13_verse14"></span><strong><sup>14 </sup></strong>Kandi kirazimiza ababa kw’isi, kubera ibimenyetso cahawe gukorera mu maso ya ca gikoko, kikabwira ababa kw’isi ngo bakore ishusho ya ca gikoko cari n’uruguma rw’inkota yamara kikongera kubaho. <span id="chapter13_verse15"></span><strong><sup>15 </sup></strong>Hanyuma gihabwa guha impemu ishusho ya ca gikoko, kugira ngo nya shusho ya ca gikoko ivuge yongere yicishe abo bose badasenze mu buryo na bumwe nya shusho ya nya gikoko.</p>
<p id="p95" data-pid="95" class="p95 sb"><span id="chapter13_verse16"></span><strong><sup>16 </sup></strong>Kandi kirahāta abantu bose, abato n’abahambaye, abatunzi n’aboro, abidegemvya n’abashumba, kugira ngo bashirweko ikimenyetso ku kuboko kwabo kw’ukuryo canke ku ruhanga rwabo, <span id="chapter13_verse17"></span><strong><sup>17 </sup></strong>no kugira ngo ntihagire n’umwe ashobora kugura canke kugurisha kiretse umuntu afise nya kimenyetso, izina rya ca gikoko canke igitigiri c’izina ryaco. <span id="chapter13_verse18"></span><strong><sup>18 </sup></strong>Aha ni ho hasaba ubukerebutsi: Uwufise ubwenge naharure igitigiri ca nya gikoko, kuko ari igitigiri c’umuntu; kandi igitigiri caco ni amajana atandatu na mirongo itandatu na gatandatu.</p>
</body>
</html>
