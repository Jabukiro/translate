<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 19</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">19</a> : <a href="bibleversenav66_19.xhtml">1 - 21</a></p>
<p id="p134" data-pid="134" class="p134 sb"><span id="chapter19"></span><span id="chapter19_verse1"></span><span class="w_ch"><strong>19 </strong></span>Inyuma y’ivyo numva ikimeze nk’ijwi rikomeye ry’isinzi rinini mw’ijuru. Bavuga bati: “Shemeze Ya! Ubukiriro n’ubuninahazwa n’ububasha ni ivy’Imana yacu, <span id="chapter19_verse2"></span><strong><sup>2 </sup></strong>kuko imanza zayo ari iz’ukuri n’izigororotse. Kuko yashikije urubanza kuri wa mumaraya <span id="page1808" class="pageNum" data-no="1808" data-before-text="1808"></span>akomeye yononesheje isi ubusambanyi bwiwe, kandi yahoye amaraso y’abashumba bayo yavishije n’ukuboko kwiwe.” <span id="chapter19_verse3"></span><strong><sup>3 </sup></strong>Maze buno nyene bavuga irigira kabiri bati: “Shemeze Ya! Kandi umwotsi uva kuri we ubandanya kuduga ibihe bitazoshira.”</p>
<p id="p135" data-pid="135" class="p135 sb"><span id="chapter19_verse4"></span><strong><sup>4 </sup></strong>Maze ba bakurambere mirongo ibiri na bane na vya binyabuzima bine bikubita hasi, basenga Imana yicaye kuri ya ntebe y’ubwami, bavuga bati: “Amen! Shemeze Ya!”</p>
<p id="p136" data-pid="136" class="p136 sb"><span id="chapter19_verse5"></span><strong><sup>5 </sup></strong>Vyongeye, ijwi riva kuri ya ntebe y’ubwami rivuga riti: “Nimushemeze Imana yacu, mwebwe mwese abashumba bayo bayitinya, abato n’abahambaye.”</p>
<p id="p137" data-pid="137" class="p137 sb"><span id="chapter19_verse6"></span><strong><sup>6 </sup></strong>Maze numva ikimeze nk’ijwi ry’isinzi rinini, kimeze kandi nk’ijwi ry’amazi menshi, kimeze kandi nk’ijwi ry’imituragaro yasana. Bavuga bati: “Shemeze Ya, kuko Yehova Imana yacu, Mushoboravyose, atanguye kuganza. <span id="chapter19_verse7"></span><strong><sup>7 </sup></strong>Tunezerwe kandi dusesekare umunezero, kandi tumuhe ubuninahazwa, kuko ubugeni bwa wa Mwagazi w’intama bushitse, kandi n’umugore wiwe yiteguye. <span id="chapter19_verse8"></span><strong><sup>8 </sup></strong>Egome, ahawe kwambara impuzu y’ilino nziza, yakaka, isukuye, kuko nya mpuzu y’ilino nziza igereranya ibikorwa bigororotse vy’aberanda.”</p>
<p id="p138" data-pid="138" class="p138 sb"><span id="chapter19_verse9"></span><strong><sup>9 </sup></strong>Kandi ambwira ati: “Andika: Hahiriwe abatumiwe ku mfungurwa zo ku mugoroba z’ubugeni bwa wa Mwagazi w’intama.” Vyongeye, ambwira ati: “Ayo ni yo majambo y’ukuri y’Imana.” <span id="chapter19_verse10"></span><strong><sup>10 </sup></strong>Nca nikubita imbere y’ibirenge vyiwe ngo ndamusenge. Mugabo ambwira ati: “Uragaba! Ntugire ivyo! Nta kindi ndi atari umushumba mugenzawe n’uwa bene wanyu bafise igikorwa co gushingira intahe Yezu. Senga Imana; kuko ugushingira intahe Yezu ari yo ntumbero y’ubuhanuzi.”</p>
<p id="p139" data-pid="139" class="p139 sb"><span id="chapter19_verse11"></span><strong><sup>11 </sup></strong>Hanyuma mbona ijuru ryuguruye, maze mbona ifarasi yera. Kandi uwari ayicayeko yitwa Mwizigirwa na Munyakuri, kandi aca imanza akongera akarwana intambara mu bugororotsi. <span id="chapter19_verse12"></span><strong><sup>12 </sup></strong>Amaso yiwe ni urubeya rw’umuriro, kandi ku mutwe wiwe hari imigāra myinshi. Afise izina ryanditswe ata n’umwe arizi atari we ubwiwe, <span id="chapter19_verse13"></span><strong><sup>13 </sup></strong>kandi yambaye impuzu yo hejuru imijagiyeko amaraso, kandi izina yitwa ni Jambo w’Imana. <span id="chapter19_verse14"></span><strong><sup>14 </sup></strong>Vyongeye, ingabo zari mw’ijuru zariko ziramukurikira ziri ku mafarasi yera, kandi zari zambaye impuzu z’ilino nziza, zera, zisukuye. <span id="chapter19_verse15"></span><strong><sup>15 </sup></strong>Kandi mu kanwa kiwe hasokoroka inkota ndende ikarishe, kugira ngo ayikubite amahanga, kandi azoyaragiza inkoni y’icuma. Aganisha ibirenge kandi muri rwa ruganiro rw’umuvinyu rw’ishavu ry’uburake bw’Imana Mushoboravyose. <span id="chapter19_verse16"></span><strong><sup>16 </sup></strong>Kandi ku mpuzu yiwe yo hejuru, mbere kw’itako ryiwe, afise izina ryanditswe, ngo: Umwami w’abami n’Umukama w’abakama.</p>
<p id="p140" data-pid="140" class="p140 sb"><span id="chapter19_verse17"></span><strong><sup>17 </sup></strong>Mbona kandi umumarayika ahagaze mu zuba, asemerera n’ijwi rirenga, abwira inyoni zose ziguruka hagati mu kirere ati: “Nimuze hano, mukoranire hamwe ku mfungurwa nyinshi zo ku mugoroba <span id="page1809" class="pageNum" data-no="1809" data-before-text="1809"></span>z’Imana, <span id="chapter19_verse18"></span><strong><sup>18 </sup></strong>kugira ngo murye inyama z’abami n’inyama z’abakomanda ba gisirikare n’inyama z’abantu b’inkomezi n’inyama z’amafarasi n’iz’abayicayeko, n’inyama za bose, iz’abidegemvya n’iz’abashumba n’iz’abato n’abahambaye.”</p>
<p id="p141" data-pid="141" class="p141 sb"><span id="chapter19_verse19"></span><strong><sup>19 </sup></strong>Maze mbona ca gikoko n’abami b’isi n’ingabo zabo bikoraniye hamwe kurwana n’umwe yicaye kuri ya farasi hamwe n’ingabo ziwe. <span id="chapter19_verse20"></span><strong><sup>20 </sup></strong>Maze ca gikoko kirafatwa, gifatanwa na wa muhanuzi w’ikinyoma yakorera imbere yaco ibimenyetso yazimirisha abaronse ikimenyetso ca ca gikoko be n’abasenga ishusho yaco. Bikiri bizima, vyompi biraririzwa mu kiyaga c’umuriro cakishwa amazuku. <span id="chapter19_verse21"></span><strong><sup>21 </sup></strong>Mugabo abasigaye bamarwa na ya nkota ndende y’umwe yicaye kw’ifarasi, iyo nkota ikaba yavuye mu kanwa kiwe. Maze inyoni zose zihazwa n’inyama zabo.</p>
</body>
</html>
