<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 21</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">21</a> : <a href="bibleversenav66_21.xhtml">1 - 27</a></p>
<p id="p146" data-pid="146" class="p146 sb"><span id="chapter21"></span><span id="chapter21_verse1"></span><span class="w_ch"><strong>21 </strong></span>Maze mbona ijuru rishasha n’isi nshasha; kuko ijuru rya kera n’isi ya kera vyari vyagiye, n’ikiyaga nticari kikiriho. <span id="chapter21_verse2"></span><strong><sup>2 </sup></strong>Mbona kandi ca gisagara ceranda, Yeruzalemu Nshasha, kimanuka kiva mw’ijuru ku Mana, giteguwe nk’umugeni asharirijwe umugabo wiwe. <span id="chapter21_verse3"></span><strong><sup>3 </sup></strong>Nca numva ijwi rirenga riva kuri ya ntebe y’ubwami, rivuga riti: “Ehe ihema ry’Imana riri kumwe n’abantu, kandi izobana na bo, na bo bazoba ibisata vyayo. Kandi Imana ubwayo izobana na bo. <span id="chapter21_verse4"></span><strong><sup>4 </sup></strong>Kandi izohanagura amosozi yose ku maso yabo, kandi urupfu ntiruzoba rukiriho, eka n’ikigandaro canke amaborogo canke ububabare ntibizoba bikiriho. Ivya kera vyagiye.”</p>
<p id="p147" data-pid="147" class="p147 sb"><span id="chapter21_verse5"></span><strong><sup>5 </sup></strong>Maze Uwicaye kuri ya ntebe y’ubwami avuga ati: “Ehe ibintu vyose ndiko ndabigira bishasha.” Yongera avuga ati: “Andika, kuko aya majambo ari ayo kwizigirwa n’ay’ukuri.” <span id="chapter21_verse6"></span><strong><sup>6 </sup></strong>Araheza ambwira ati: “Birakozwe! Ndi Alufa na Omega, intango n’iherezo. Uwo wese anyotewe nzomuha kw’isôko ry’amazi y’ubuzima ku buntu. <span id="chapter21_verse7"></span><strong><sup>7 </sup></strong>Uwo wese atsinda azotorana ivyo bintu, kandi nzoba Imana yiwe, na we azoba umwana wanje. <span id="chapter21_verse8"></span><strong><sup>8 </sup></strong>Nayo abanyabwoba n’abatagira ukwizera, n’abasesemye bagendera mu mucafu wabo, be n’abicanyi n’abasambanyi, n’abagira ivy’ubupfumu n’abasenga ibigirwamana n’ababeshi bose, umugabane wabo uzoba muri ca kiyaga cakishwa umuriro n’amazuku. Ico gisobanura urupfu rwa kabiri.”</p>
<p id="p148" data-pid="148" class="p148 sb"><span id="chapter21_verse9"></span><strong><sup>9 </sup></strong>Maze haza umwe muri ba bamarayika indwi bari bafise amabakure indwi yuzuye ivyago indwi vya nyuma, avugana nanje ati: “Ingo hano, nkwereke umugeni, ari we mugore wa wa Mwagazi w’intama.” <span id="chapter21_verse10"></span><strong><sup>10 </sup></strong>Nuko arantwara mu bubasha bw’impwemu anjana ku musozi munini kandi muremure, anyereka ca gisagara ceranda Yeruzalemu kimanuka kiva mw’ijuru ku Mana <span id="chapter21_verse11"></span><strong><sup>11 </sup></strong>gifise ubuninahazwa bw’Imana. Uguca ibibatsi kwaco kwari kumeze nk’ibuye ry’agaciro kuruta ayandi yose, nk’ibuye <span id="page1811" class="pageNum" data-no="1811" data-before-text="1811"></span>rya yasipi rikayangana nk’ibuye ryitwa kirisitalo. <span id="chapter21_verse12"></span><strong><sup>12 </sup></strong>Cari gifise uruhome runini rurerure kikagira n’amarembo cumi n’abiri, kuri nya marembo hakaba abamarayika cumi na babiri, kandi hari handitswe amazina ya ya miryango cumi n’ibiri ya bene Isirayeli. <span id="chapter21_verse13"></span><strong><sup>13 </sup></strong>Mu buseruko hari amarembo atatu, mu buraruko amarembo atatu, mu bumanuko amarembo atatu, mu burengero na ho amarembo atatu. <span id="chapter21_verse14"></span><strong><sup>14 </sup></strong>Uruhome rw’ico gisagara na rwo nyene rwari rufise amabuye y’umushinge cumi n’abiri, kandi kuri yo hari amazina cumi n’abiri ya za ntumwa cumi na zibiri za wa Mwagazi w’intama.</p>
<p id="p149" data-pid="149" class="p149 sb"><span id="chapter21_verse15"></span><strong><sup>15 </sup></strong>Uwariko avugana nanje yari afise irenga ry’inzahabu ry’ikigeresho, kugira ngo agere ico gisagara n’amarembo yaco n’uruhome rwaco. <span id="chapter21_verse16"></span><strong><sup>16 </sup></strong>Kandi ico gisagara ni ikwadarato, kandi uburebure bwaco bungana n’ubwaguke bwaco. Maze agera ico gisagara akoresheje rya renga, atora sitadiyo ibihumbi cumi na bibiri; uburebure n’ubwaguke n’amahagarara vyaco birangana. <span id="chapter21_verse17"></span><strong><sup>17 </sup></strong>Agera n’uruhome rwaco, atora amatambwe<span id="footnotesource16"></span><a epub:type="noteref" href="#footnote16">*</a> ijana na mirongo ine n’ane, nk’uko ingero y’umuntu iri, ikaba n’iy’umumarayika. <span id="chapter21_verse18"></span><strong><sup>18 </sup></strong>Kandi urwo ruhome rwari yasipi, nya gisagara na co kikaba cari inzahabu itavanze nk’ikiyo kibona. <span id="chapter21_verse19"></span><strong><sup>19 </sup></strong>Imishinge y’uruhome rw’ico gisagara yari isharijwe n’ubwoko bwose bw’amabuye y’agaciro: umushinge wa mbere wari yasipi, uwa kabiri safiro, uwa gatatu kalikedoni, uwa kane emerode, <span id="chapter21_verse20"></span><strong><sup>20 </sup></strong>uwa gatanu saridonigisi, uwa gatandatu saridiyo, uw’indwi kirisolito, uw’umunani berilo, uw’icenda topazi, uw’icumi kirisopuraso, uw’icumi na rimwe yasenti, uw’icumi na kabiri ametisito. <span id="chapter21_verse21"></span><strong><sup>21 </sup></strong>Vyongeye, ya marembo cumi n’abiri yari imaragarita cumi na zibiri; rimwe ryose muri ayo marembo ryari rigizwe n’imaragarita imwe. Inzira yagutse ya nya gisagara na yo yari inzahabu itavanze, nk’ikiyo kibonerana.</p>
<p id="p150" data-pid="150" class="p150 sb"><span id="chapter21_verse22"></span><strong><sup>22 </sup></strong>Kandi sinabonye urusengero muri co, kuko Yehova Imana Mushoboravyose ari we rusengero rwaco, na wa Mwagazi w’intama nyene. <span id="chapter21_verse23"></span><strong><sup>23 </sup></strong>Kandi ico gisagara ntigikeneye izuba canke ukwezi ngo vyakire kuri co, kuko ubuninahazwa bw’Imana bwakiboneshereza, kandi itara ryaco yari wa Mwagazi w’intama. <span id="chapter21_verse24"></span><strong><sup>24 </sup></strong>Kandi amahanga azogenda amurikiwe n’umuco waco, kandi abami b’isi bazozana muri co ubuninahazwa bwabo. <span id="chapter21_verse25"></span><strong><sup>25 </sup></strong>Kandi amarembo yaco ntazogenda yugawe ku murango, kuko ata joro rizohaba. <span id="chapter21_verse26"></span><strong><sup>26 </sup></strong>Kandi bazozana muri co ubuninahazwa n’iteka vy’amahanga. <span id="chapter21_verse27"></span><strong><sup>27 </sup></strong>Mugabo ikintu cose kitari ceranda n’umuntu wese aguma akora ibintu bisesemye be n’ibinyoma ntazogenda acinjiyemwo; abanditswe mu muzingo w’ubuzima wa wa Mwagazi w’intama ni bo gusa bazocinjiramwo.</p>
<div class="groupFootnote"><aside epub:type="footnote"><div epub:type="footnote" id="footnote16"><p id="p179" data-pid="179"><a href="1001060467-split21.xhtml#footnotesource16">^ <span class="footnoteref">Ivyah. 21:17</span></a> Ni amatambwe y’ukuboko uciriye mu nkokora. Itambwe rimwe ni nka cm 44,5.</p></div></aside>
</div>
</body>
</html>
