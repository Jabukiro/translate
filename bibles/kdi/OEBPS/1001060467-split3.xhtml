<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 3</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">3</a> : <a href="bibleversenav66_3.xhtml">1 - 22</a></p>
<p id="p20" data-pid="20" class="p20 sb"><span id="chapter3"></span><span id="chapter3_verse1"></span><span class="w_ch"><strong>3 </strong></span>“Andikira umumarayika w’ishengero ry’i Sarudi na we uti: Ibi ni vyo avuga uwufise za mpwemu indwi z’Imana be na za nyenyeri indwi: ‘Ndazi ibikorwa vyawe, yuko ufise izina ry’uko uri muzima, mugabo uri umupfu. <span id="chapter3_verse2"></span><strong><sup>2 </sup></strong>Ba maso kandi ukomeze ibisigaye vyagira bipfe, kuko ibikorwa vyawe ntasanze birangutse bimwe bishitse imbere y’Imana yanje. <span id="chapter3_verse3"></span><strong><sup>3 </sup></strong>Guma wibuka rero ingene wahawe n’ingene wumvise, maze ubandanye kubigumya, uheze wigaye. Vy’ukuri utikanguye, nzoza nk’igisuma, kandi ntuzogenda umenye isaha nzozira kuri wewe.</p>
<p id="p21" data-pid="21" class="p21 sb"><span id="chapter3_verse4"></span><strong><sup>4 </sup></strong>“‘Yamara rero, urafise amazina makeyi i Sarudi atahumanije impuzu zayo zo hejuru, kandi bazogendana nanje bambaye impuzu zo hejuru zera, kuko babibereye. <span id="chapter3_verse5"></span><strong><sup>5 </sup></strong>Uwutsinda azokwambikwa rero impuzu zo hejuru zera; kandi sinzogenda mpanaguye izina ryiwe mu gitabu c’ubuzima, mugabo nzokwemanga izina ryiwe imbere ya Data n’imbere y’abamarayika biwe. <span id="chapter3_verse6"></span><strong><sup>6 </sup></strong>Uwuri n’ugutwi niyumve ico impwemu ibwira amashengero.’</p>
<p id="p22" data-pid="22" class="p22 sb"><span id="chapter3_verse7"></span><strong><sup>7 </sup></strong>“Andikira umumarayika w’ishengero ry’i Filadelufiya na we uti: Ibi ni vyo avuga wa wundi ari mweranda, wa wundi w’ukuri, wa wundi afise urupfunguruzo rwa Dawidi, wa wundi yugurura ku buryo ata n’umwe yugara, kandi yugara ku buryo ata n’umwe yugurura: <span id="chapter3_verse8"></span><strong><sup>8 </sup></strong>‘Ndazi ibikorwa vyawe—ehe nshize imbere yawe umuryango wuguruye, uwo ata n’umwe ashobora kwugara⁠—yuko ufise ububasha bukeyi, ukaba waragumije ijambo ryanje, ukaba kandi utihakanye izina ryanje. <span id="chapter3_verse9"></span><strong><sup>9 </sup></strong>Ehe nzotanga abo mw’isinagogi ya Shetani bavuga ko ari Abayuda yamara atari bo, ahubwo babesha—⁠ehe nzotuma baza bikubite imbere y’ibirenge vyawe nongere ndabamenyeshe yuko nagukunze. <span id="chapter3_verse10"></span><strong><sup>10 </sup></strong>Ko wagumije ijambo ryerekeye ukwihangana kwanje, nanje nzokurinda isaha y’ukugeragezwa, iyibwirizwa kuza kw’isi yose, kugerageza ababa kw’isi. <span id="chapter3_verse11"></span><strong><sup>11 </sup></strong>Ndaje ningoga. Bandanya kugumya ico ufise, <span id="page1791" class="pageNum" data-no="1791" data-before-text="1791"></span>kugira ngo ntihagire umuntu n’umwe atwara urugori rwawe.</p>
<p id="p23" data-pid="23" class="p23 sb"><span id="chapter3_verse12"></span><strong><sup>12 </sup></strong>“‘Uwutsinda—⁠nzomugira inkingi mu rusengero rw’Imana yanje, kandi ntazogenda yongeye gusohoka ngo aruvemwo, kandi nzomwandikako izina ry’Imana yanje n’izina ry’igisagara c’Imana yanje, ari co Yeruzalemu nshasha imanuka iva mw’ijuru ku Mana yanje, be na rya zina ryanje rishasha. <span id="chapter3_verse13"></span><strong><sup>13 </sup></strong>Uwuri n’ugutwi niyumve ico impwemu ibwira amashengero.’</p>
<p id="p24" data-pid="24" class="p24 sb"><span id="chapter3_verse14"></span><strong><sup>14 </sup></strong>“Andikira umumarayika w’ishengero ry’i Lawodiseya na we uti: Ibi ni vyo Amen avuga, ca cabona cizigirwa kandi c’ukuri, intango y’ivyaremwe n’Imana: <span id="chapter3_verse15"></span><strong><sup>15 </sup></strong>‘Ndazi ibikorwa vyawe, yuko udakanye canke ngo ushuhe. Icompa ugakanya canke ugashuha. <span id="chapter3_verse16"></span><strong><sup>16 </sup></strong>Ko rero uri akazuyazi, ntube ushushe canke ngo ukanye, ngira nkudahwe umve mu kanwa. <span id="chapter3_verse17"></span><strong><sup>17 </sup></strong>Kuko uvuga ngo: “Ndi umutunzi kandi narironkeye ubutunzi kandi nta co nkenye,” mugabo ntumenye ko uri umugorwa, ko uteye ikigongwe, ko uri umworo, ko uri impumyi be n’uko uri gusa; <span id="chapter3_verse18"></span><strong><sup>18 </sup></strong>nkugiriye inama ngo ungureko inzahabu ityorojwe umuriro kugira ngo ube umutunzi, n’impuzu zo hejuru zera kugira ngo wambare no kugira ngo isoni z’ubwambure bwawe ntizerekanwe, n’umuti wo gusiga mu maso yawe kugira ngo ubone.</p>
<p id="p25" data-pid="25" class="p25 sb"><span id="chapter3_verse19"></span><strong><sup>19 </sup></strong>“‘Abo niyumvamwo bose ndabakangira kandi nkabatoza indero. Nugire umwete rero, wigaye. <span id="chapter3_verse20"></span><strong><sup>20 </sup></strong>Ehe mpagaze ku muryango ndodora. Nihagira uwumva ijwi ryanje akugurura umuryango, nzokwinjira mu nzu yiwe nsangire na we imfungurwa zo ku mugoroba, na we asangire nanje. <span id="chapter3_verse21"></span><strong><sup>21 </sup></strong>Uwutsinda nzomuha kwicarana nanje ku ntebe y’ubwami yanje, nk’uko nanje nyene natsinze nkicarana na Data ku ntebe y’ubwami yiwe. <span id="chapter3_verse22"></span><strong><sup>22 </sup></strong>Uwuri n’ugutwi niyumve ico impwemu ibwira amashengero.’”</p>
</body>
</html>
