<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 8</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">8</a> : <a href="bibleversenav66_8.xhtml">1 - 13</a></p>
<p id="p57" data-pid="57" class="p57 sb"><span id="chapter8"></span><span id="chapter8_verse1"></span><span class="w_ch"><strong>8 </strong></span>Amatuye agashashara kagira indwi, haba agacerere mw’ijuru nk’igice c’isaha. <span id="chapter8_verse2"></span><strong><sup>2 </sup></strong>Maze mbona ba bamarayika indwi bahagaze imbere y’Imana, hanyuma bahabwa inzumbete indwi.</p>
<p id="p58" data-pid="58" class="p58 sb"><span id="chapter8_verse3"></span><strong><sup>3 </sup></strong>Hanyuma uwundi mumarayika arashika ahagarara imbere y’igicaniro, afise icotezo c’imibavu c’inzahabu; ahabwa imibavu myinshi kugira ngo ayishikane iri kumwe n’amasengesho y’aberanda bose ku gicaniro c’inzahabu cari imbere ya ya ntebe y’ubwami. <span id="chapter8_verse4"></span><strong><sup>4 </sup></strong>Maze umwotsi wa nya mibavu uraduga imbere y’Imana uvuye mu kuboko kwa wa mumarayika uri kumwe n’amasengesho y’aberanda. <span id="chapter8_verse5"></span><strong><sup>5 </sup></strong>Mugabo buno nyene nya mumarayika atora ca cotezo c’imibavu, acuzuza umuriro arahuye ku wo ku gicaniro hanyuma akiraririza kw’isi. Haba imituragaro n’amajwi n’imiravyo be na nyamugigima. <span id="chapter8_verse6"></span><strong><sup>6 </sup></strong>Maze ba bamarayika indwi bafise za <span id="page1796" class="pageNum" data-no="1796" data-before-text="1796"></span>nzumbete indwi bitegurira kuzivuza.</p>
<p id="p59" data-pid="59" class="p59 sb"><span id="chapter8_verse7"></span><strong><sup>7 </sup></strong>Uwa mbere avuza urumbete rwiwe. Haca haba urubura n’umuriro uvanze n’amaraso, hanyuma biraririzwa kw’isi; ica gatatu c’isi kiraturirwa, n’ica gatatu c’ibiti kiraturirwa, n’ivyatsi bitoto vyose biraturirwa.</p>
<p id="p60" data-pid="60" class="p60 sb"><span id="chapter8_verse8"></span><strong><sup>8 </sup></strong>Umumarayika agira kabiri na we avuza urumbete rwiwe. Maze ikintu kimeze nk’umusozi munini waka umuriro kiraririzwa mu kiyaga. Ica gatatu c’ikiyaga gica gihinduka amaraso; <span id="chapter8_verse9"></span><strong><sup>9 </sup></strong>kandi ica gatatu c’ibiremwa biri mu kiyaga bifise ubuzima kirapfa, n’ica gatatu c’amato kirasaba.</p>
<p id="p61" data-pid="61" class="p61 sb"><span id="chapter8_verse10"></span><strong><sup>10 </sup></strong>Umumarayika agira gatatu na we avuza urumbete rwiwe. Maze ikinyenyeri kinini caka nk’itara gikoroka kivuye mw’ijuru, kigwa ku ca gatatu c’inzuzi no ku masôko y’amazi. <span id="chapter8_verse11"></span><strong><sup>11 </sup></strong>Kandi izina ry’ico kinyenyeri ni Bamba. Ica gatatu ca nya mazi gica gihinduka ibamba, benshi mu bantu na bo bicwa n’ayo mazi, kuko yari yacitse umururazi.</p>
<p id="p62" data-pid="62" class="p62 sb"><span id="chapter8_verse12"></span><strong><sup>12 </sup></strong>Umumarayika agira kane na we avuza urumbete rwiwe. Maze ica gatatu c’izuba kirakubitwa, n’ica gatatu c’ukwezi n’ica gatatu c’inyenyeri, kugira ngo ica gatatu cavyo gicure umwiza, n’umurango ntugire umuco mu ca gatatu cawo, n’ijoro ukwo nyene.</p>
<p id="p63" data-pid="63" class="p63 sb"><span id="chapter8_verse13"></span><strong><sup>13 </sup></strong>Hanyuma ndabona, maze numva inkona iguruka hagati mu kirere ivuga n’ijwi rirenga iti: “Amagorwa, amagorwa, amagorwa ku baba kw’isi kubera ukuvuza inzumbete gusigaye kw’abamarayika batatu bagira bavuze inzumbete zabo!”</p>
</body>
</html>
