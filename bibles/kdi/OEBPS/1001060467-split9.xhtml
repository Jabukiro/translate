<?xml version="1.0" encoding="utf-8" ?>
<html dir="ltr" class="dir-ltr docClass-1" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="run">
<head>
<meta charset="utf-8" />
<title>Ivyahishuwe 9</title>
<link rel="stylesheet" href="css/docclass1.css" type="text/css" />
<link rel="stylesheet" href="css/fonts.css" type="text/css" />
</head>
<body class="meps-lang-RU meps-script-ROMAN"><p class="w_navigation w_biblebookname"><a href="biblebooknav.xhtml">Ivyahishuwe</a>  <a href="biblechapternav66.xhtml">9</a> : <a href="bibleversenav66_9.xhtml">1 - 21</a></p>
<p id="p64" data-pid="64" class="p64 sb"><span id="chapter9"></span><span id="chapter9_verse1"></span><span class="w_ch"><strong>9 </strong></span>Umumarayika agira gatanu na we avuza urumbete rwiwe. Nca mbona inyenyeri yari yakorotse ivuye mw’ijuru ikagwa kw’isi, kandi ahabwa urupfunguruzo rw’icobo c’inyenga. <span id="chapter9_verse2"></span><strong><sup>2 </sup></strong>Araheza yugurura ca cobo c’inyenga, umwotsi uca uduga uvuye muri nya cobo nk’umwotsi w’itanure rinini, izuba n’ikirere bica bicurishwa umwiza n’umwotsi wa nya cobo. <span id="chapter9_verse3"></span><strong><sup>3 </sup></strong>Muri nya mwotsi havamwo inzige, ziza kw’isi; zihabwa ububasha, ububasha nk’ubw’utumina two kw’isi. <span id="chapter9_verse4"></span><strong><sup>4 </sup></strong>Zibwirwa kutagira ico zigira ivyatsi vyo kw’isi canke ikintu gitoto na kimwe canke igiti na kimwe, kiretse gusa barya bantu badafise ikidodo c’Imana mu ruhanga rwabo.</p>
<p id="p65" data-pid="65" class="p65 sb"><span id="chapter9_verse5"></span><strong><sup>5 </sup></strong>Maze za nzige zihabwa uruhusha, atari urwo kubica, ahubwo kugira ngo bano bababazwe amezi atanu, kandi ububare batejwe bwari nk’ububabare buterwa n’akamina iyo gakomoye umuntu. <span id="chapter9_verse6"></span><strong><sup>6 </sup></strong>Kandi muri iyo misi abantu bazorondera urupfu mugabo ntibazogenda baruronse, kandi bazokwipfuza gupfa mugabo urupfu ruzoguma rubahunga.</p>
<p id="p66" data-pid="66" class="p66 sb"><span id="chapter9_verse7"></span><strong><sup>7 </sup></strong>Kandi nya nzige, uko zari zimeze, zasa n’amafarasi ateguriwe indwano; ku mitwe yazo hari ibimeze nk’ingori zisa n’inzahabu, mu maso hazo na ho hakamera nko mu maso h’abantu, <span id="chapter9_verse8"></span><strong><sup>8 </sup></strong>mugabo zari zifise imishatsi nk’iy’abagore. Amenyo yazo na yo yari nk’ay’intambwe; <span id="chapter9_verse9"></span><strong><sup>9 </sup></strong>kandi zari zifise ibikingira igikiriza bimeze nk’ivy’icuma. Kandi umuhindo w’amababa yazo wari nk’umuhindo w’imikogote y’amafarasi menshi yiruka aja mu ntambara. <span id="page1797" class="pageNum" data-no="1797" data-before-text="1797"></span><span id="chapter9_verse10"></span><strong><sup>10 </sup></strong>Vyongeye, zifise imirizo n’imboyi nk’utumina; kandi mu mirizo yazo ni ho hari ububasha bwazo bwo kubabaza abantu amezi atanu. <span id="chapter9_verse11"></span><strong><sup>11 </sup></strong>Zifise umwami azigaba, umumarayika w’inyenga. Mu giheburayo izina ryiwe ni Abadoni, mugabo mu kigiriki ni Apoliyoni.</p>
<p id="p67" data-pid="67" class="p67 sb"><span id="chapter9_verse12"></span><strong><sup>12 </sup></strong>Amagorwa amwe ararenganye. Ehe ayandi magorwa abiri agira aze inyuma y’ivyo.</p>
<p id="p68" data-pid="68" class="p68 sb"><span id="chapter9_verse13"></span><strong><sup>13 </sup></strong>Umumarayika agira gatandatu na we avuza urumbete rwiwe. Maze numva ijwi rimwe rivuye mu mahembe ya ca gicaniro c’inzahabu kiri imbere y’Imana <span id="chapter9_verse14"></span><strong><sup>14 </sup></strong>ribwira nya mumarayika agira gatandatu yari afise urumbete, riti: “Bohora ba bamarayika bane babohewe kuri rwa ruzi runini Efurate.” <span id="chapter9_verse15"></span><strong><sup>15 </sup></strong>Nya bamarayika bane barabohorwa, bakaba ari abateguwe ku bw’iyo saha n’umusi n’ukwezi n’umwaka, ngo bice ica gatatu c’abantu.</p>
<p id="p69" data-pid="69" class="p69 sb"><span id="chapter9_verse16"></span><strong><sup>16 </sup></strong>Igitigiri ca za ngabo z’abarwanira ku mafarasi na co cari ibihumbi mirongo ibiri vy’ibihumbi mirongo: narumvise igitigiri cazo. <span id="chapter9_verse17"></span><strong><sup>17 </sup></strong>Kandi uku ni ko nabonye nya mafarasi mw’iyerekwa, n’abayicayeko: bari bafise ibikingira igikiriza bitukura nk’umuriro, vy’ubururu nk’ubw’akabuye kitwa yasenti, n’umuhondo nk’uw’amazuku; kandi imitwe y’ayo mafarasi yari nk’iy’intambwe, mu minwa yayo na ho hakavamwo umuriro n’umwotsi n’amazuku. <span id="chapter9_verse18"></span><strong><sup>18 </sup></strong>Ica gatatu c’abantu cicwa n’ivyo vyago bitatu, kubera umuriro n’umwotsi be n’amazuku vyava mu minwa yayo. <span id="chapter9_verse19"></span><strong><sup>19 </sup></strong>Kuko ububasha bw’ayo mafarasi buri mu minwa yayo no mu mirizo yayo; kuko imirizo yayo imeze nk’inzoka ikagira n’imitwe, kandi ivyo ni vyo aryanisha.</p>
<p id="p70" data-pid="70" class="p70 sb"><span id="chapter9_verse20"></span><strong><sup>20 </sup></strong>Mugabo abantu basigaye batari bishwe n’ivyo vyago ntibigaya ibikorwa vy’amaboko yabo, ngo ntibasenge amadayimoni<span id="footnotesource9"></span><a epub:type="noteref" href="#footnote9">*</a> be n’ibigirwamana vy’inzahabu n’ifeza n’umujumpu n’amabuye n’ibiti, ibidashobora kubona canke ngo vyumve canke ngo bigendagende; <span id="chapter9_verse21"></span><strong><sup>21 </sup></strong>kandi ntibigaye ubwicanyi bwabo canke ubupfumu bwabo canke ubusambanyi bwabo canke ubusuma bwabo.</p>
<div class="groupFootnote"><aside epub:type="footnote"><div epub:type="footnote" id="footnote9"><p id="p172" data-pid="172"><a href="1001060467-split9.xhtml#footnotesource9">^ <span class="footnoteref">Ivyah. 9:20</span></a> Raba <a href="1001060600.xhtml#pos2042">Inyongera ya 21</a>.</p></div></aside>
</div>
</body>
</html>
